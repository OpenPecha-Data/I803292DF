༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
Title
4253
20086
རྒྱ་གླིང་།
rgya gling
Author
གྲགས་པ།
grags pa
Descriptor
Original Publication
Place
pe cin
Publisher
mi rigs dpe skrun khang
Date
1999
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
303 +5
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150
17th st., new york city, ny 10011, usa 2004
scanned for preservation purposes only; cannot be distributed



SURROGATE CATALOGING RECORD
LC Control Number: NONE TBRC: W20086
Type of Material: Book (Print, Microform, Electronic, etc.)
Personal Name: Grags pa (b. 1902)
Main Title: Rgya gling Gling rje ge sar rgyal po'i sgrung
Description: Par gzhi 1.
Published/Created: Pe cin Mi rigs dpe bskrun khang, 1999
LC Classification: PL 3748 +



གླིང་རྗེ་གེ་སར་རྒྱལ་པོའི་སྒྲུང་།
རྒྱ་གླིང་།
སྒྲུང་མཁན།
གྲགས་པ།
བོད་ལྗོངས་སློབ་ཆེའི་གེ་སར་ཞིབ་འཇུག་ཁང་གི་
བཀྲ་ཤིས་དབང་འདུས་ཀྱིས་སྒྲ་ཕབ་དང་ལེགས་སྒྲིག་བྱས།
མི་རིགས་དཔེ་སྐྲུན་ཁང་།



图书在版编目(CIP)数据
扎巴讲述格萨尔王传,甲岭之战:藏文/西藏大学
《格萨尔》研究室编,-北京:民族出版社,1999.8
| ISBN 7-105-03578-1
. 英雄史诗一藏族-中国一藏语
1.扎... I.西...
N. 1222.7
中国版本图书馆 CIP 数据核字(1999)第47042号
民族出版社出版发行
(北京市和平里北街14号邮编100013)
「民族出版社微机照排迪鑫印刷厂印刷:
各地新华书店经销
1999年9月第1版 1999年9月北京第1次印刷
开本:850X1168 毫米 1/32 印张:9.75
印数:0001-2000
册 定 价:12.60 元
该书如有印装质量问题,请与本社发行部联系退换
(总编室电话:64212794;发行部电话:64211734)



དཀར་ཆག
ལེའུ་དང་པོ།
ལེའུ་གཉིས་པ།
ལེའུ་གསུམ་པ།
རྒྱ་རྗེས་སྲིན་མོ་ཐབས་ཀྱིས་བསུས། །
ལྷ་ཀླུ་གཉན་གསུམ་འཕྲུལ་ཐབས་ཀྱིས། །
སྲིན་མོ་ཕྱི་མའི་ལམ་དུ་བརྫངས། །
རྒྱལ་པོས་མོ་རོ་རུམ་ནས་བསྡད། ། ...............(2)
ནེ་ནེའི་ལུང་ལྟར་སྐྱེས་བུ་ཡིས། །
རྒྱ་ཡིག་པོ་ཏི་གསེར་མགོ་བླངས། །
སྤྱི་དཔོན་འབྲུག་མོ་མཉམ་སྦྲེལ་གྱིས། །
མཁའ་འགྲོའི་བརྡ་ཡིག་འགྲེལ་བ་བརྒྱབ། ། ..…...（21)
ཁྲོ་ལུས་གླིང་མགོ་བསྐོར་ནས་ནི། །
གཡོ་སྒྱུས་ཤི་རྫུན་དམྱལ་ལུགས་བཤད། །
དགོ་བ་ར་ཆེན་འབྲུག་མོས་བསླུས། །
ཤང་པ་མདོ་སྒྲོན་གླིང་ལ་འཁྲུངས། ། ............ (40)
འདན་མ་ཀ་གནམ་ཡུལ་ལ་སོང་། །
སྒྲོ་རྒོད་གླིང་ལ་མགོ་འབུལ་ཞུས། །
གེ་སར་དཔོན་དང་བློན་པོ་འགས། །
མི་ཉག་བསྟན་པ་མི་གཉིས་བརྟུལ། ། ............（58)
མི་ཉག་ཡུལ་ནས་སྨན་རྫོང་ཕབ། །
གླིང་དམག་རྒྱ་ཆས་ལམ་བར་དུ། །
ལེའུ་བཞི་པ། །
ལེའུ་ལྔ་པ།



རྒྱ་འདྲེ་ལྦུ་བ་དགུ་བརྩེགས་བརྟུལ། །།
ཨ་བསེའི་ཁྲབ་རྫོང་གླིང་པས་བླངས། ། ..…….….. (86)
ལེའུ་དྲུག་པ། ། བྱ་ཆེན་ཤང་པ་སྤུན་གསུམ་གྱིས། །
གླིང་དམག་སླེབས་ཞེས་འཕྲིན་ཆ་སྐྱེལ། །
རྒྱ་རྗེའི་སྲས་མོ་བུ་མོ་བདུན། ། །
གླིང་དམག་གར་གདའ་བལྟ་བར་འོང་། ། ...... (121)
ལེའུ་བདུན་པ། ཆུ་དགུ་འདུས་པའི་ཟམ་སོ་ཁར། ། །
མི་ཆུང་བློན་དང་སྲས་མོ་བདུན། །
ཁ་མཚར་གཏམ་གྱི་གླུ་ལེན་བྱས། །
མི་ཆུང་དགའ་ནས་རང་སྒར་ལོག ། ..…….….. (135)
ལེའུ་བརྒྱུད་པ།
ཁྲིམས་དར་སྨན་དང་མི་ཆུང་གཉིས། །
ཁ་མཚར་གཏམ་གྱི་དོན་འབྲས་ལ། །
རྒྱ་མོ་ཕམ་ནས་མི་ཆུང་རྒྱལ། །
གླིང་དར་ར་འུ་མཁར་རྩེར་བཙུགས། ། .........(160)
ལེའུ་དགུ་པ། ། བུ་མོས་གེ་སར་གདན་པར་འོང་། །
རྒྱ་རྗེས་སེང་ཆེན་ཉམས་ཚོད་ལེན། །
གླིང་རྗེའི་བཀའ་ལྟར་རྒྱ་གླིང་གཉིས། །
རྒྱུ་ངོམས་འགྲན་བསྡུར་གྲབས་ལ་བརྩོན། ། ...... (175)
ལེའུ་བཅུ་པ། འདན་མས་ཉི་ཟླ་བཙོན་ནས་འཐེན། །
དཔའ་ལྷས་མདའ་འབེན་ཐང་ལ་གཡུགས། །
རྒྱ་དང་གླིང་གཉིས་རྟ་རྒྱུགས་བྱས། །
མགྱོགས་དར་གཡུ་བྱས་བླངས་པར་གྲགས། ། ... (194）
ལེའུ་བཅུ་གཅིག་པ། མདོ་སྒྲོན་བུ་མོས་འོ་མཆོད་ཕུལ། །
རྒྱ་རྗེས་གླིང་རྒྱུར་འགྲན་ཟླ་བྲལ། །



ཁྲོ་ལུས་རྒྱ་འབངས་གཡེངས་སུ་བཅུག ། །
སྐྱེས་བུས་སྲིན་རོ་མེ་ལ་བསྲེགས། ། ............ (212)
ལེའུ་བཅུ་གཉིས་པ། རྒྱ་རྗེས་སྐྱེས་བུར་ཁྲིམས་གཅོད་བཏང་། །
འདན་མ་ཁྲོས་ནས་ཁྲིམས་ཤིང་གཏོར། །
རྒྱ་ཡུལ་བདུད་བློན་མིག་མེད་བཟོས། །
རྒྱ་གླིང་ཉི་ཟླ་ཟུང་འབྲེལ་བྱུང༌། ། ...............(229)
ལེའུ་བཅུ་གསུམ་པ། དཔའ་རྟུལ་རང་ཡུལ་ཕྱག་འཁོར་ཁར། །
སྲས་མོ་བདུན་གྱིས་རྗེས་འབྲངས་བརྒྱབ། །
ཁྲོ་ལུས་རྒྱ་མོ་རང་ཡུལ་བསློགས། །
གླིང་དམག་རོང་ཡུལ་མཐིལ་ལ་སླེབས། ། ..….. (255)
ལེའུ་བཅུ་བཞི་པ། རོང་རྗེས་གླིང་དམག་མཁར་ནང་གདན། །།
གླིང་རྗེས་རོང་འབངས་དབང་བསྐུར་གནང་། །
སྐྱེས་བུས་བཤན་པར་བཀའ་བསྩལ་ནས། །
རོང་བཙན་གནས་སྒོ་འབྱེད་པར་མངགས། ། ... (272)
ལེའུ་བཅོ་ལྔ་པ། གླིང་དམག་དགའ་སྐྱིད་རང་ཡུལ་བྱོན། །
སྟོན་པ་རྒྱལ་མཚན་ཕེབས་བསུར་ཡོང༌། །
དམག་དམངས་དགའ་སྐྱིད་བགྱིས་པའི་མཐར། ། །
དཔའ་རྟུལ་རང་གནས་སོ་སོར་གྱེས། ། ......... (291)



བཀྲ་ཤིས་པར་གྱུར་ཅིག།
དེ་ཡང་རིགས་གསུམ་མགོན་པོའི་རྣམ་སྤྲུལ། ལྷ་ཚངས་པ་དཀར་པོའི་
ཐུགས་སྲས། སློབ་དཔོན་པད་མའི་སྐུ་ཚ། འཛམ་གླིང་སེང་ཆེན་ནོར་བུ་
དགྲ་འདུལ་གྱིས་ཞང་ཞུང་ལྷུན་འགྲུབ་གྲགས་པ་དབང་དུ་བསྡུས། བོན་ནག་
མཐུ་ཡི་བསྟན་པ་བསྣུབས་ནས་རང་ཡུལ་གླིང་དཀར་ཁྲ་མོའི་ཕོ་བྲང་སེང་འབྲུག་
སྟག་རྩེའི་ནང་སྐུ་མཚམས་བསྡམས་ནས་བཞུགས་པའི་ཚེ། འཇིག་རྟེན་ཁམས་
སུ་འཇམ་དཔལ་ཞི་དྲག་གི་རྣམ་སྤྲུལ་རིགས་ལྔ་བྱུང་བ་ལས། རྒྱ་ནག་ར་འུ་
ཆོས་རྫོང་དུ་འཇམ་དཔལ་དཀར་པོའི་ཐུགས་སྤྲུལ་རྒྱ་རྗེ་ཀ་ར་ཀུན་ཀོན་ཞེས་
མཚན་སྙན་ཕྱོགས་བཅུར་གྲགས་པས། སྟོད་རྒྱ་གར་དང་སྨད་རྒྱ་ནག བར་
བལ་བོད་དང་བཅས་པ་ཁྲིམས་འོག་ཏུ་བཀོད། གཟུགས་མེད་ལྷ་འདྲེ་ཡིན་
ཀྱང་འདུད་དགོས་པའི་དུས་ཞིག་ཀྱང་བྱུང་སྐད་གདའོ། །



ལེའུ་དང་པོ།
རྒྱ་རྗེས་སྲིན་མོ་ཐབས་ཀྱིས་བསུས། །
ལྷ་ཀླུ་གཉན་གསུམ་འཕྲུལ་ཐབས་ཀྱིས། །
སྲིན་མོ་ཕྱི་མའི་ལམ་དུ་བརྫངས། །
རྒྱལ་པོས་མོ་རོ་རུམ་ནས་བསྡད། །
དབྱར་ཟླ་དྲུག་པའི་ཚེས་བཅོ་ལྔ་ཉིན་རྒྱ་རྗེ་ཀ་ར་ཀུན་ཀོན་རྟ་མགྱོགས་པ་
གསེར་བྱ་སེར་པོའི་གོང་དུ་བུད་ནས་རྒྱ་ནག་རི་བོ་རྩེ་ལྔའི་གནས་རིར་བསྐོར་བ་
ལ་བྱོན་པའི་ཚེ། དགེ་འདུན་ གྱི་ སྡེས་གདུགས་དང་རྒྱལ་མཚན་སིལ་སྙན་་་་
སོགས་འཁྱེར་ནས་དགྱེས་མཇལ་ཞུས། དེ་ཡི་ཉིན་མོར་ཀ་ར་ཀུན་ཀོན་གྱིས་
མཐའ་ཡི་རྒྱ་མཚོ་ཆེན་པོའི་ཕ་མཐར་ཕྲ་མཐོང་རྒྱང་ཤེལ་བཙུགས་ནས་མཐའ་
འདུལ་གྱི་རི་ཀླུང་སྟོད་སྨད་བར་གསུམ་ལ་གཟིགས་པས། རྒྱ་མཚོ་ཆེན་པོའི་
ཕར་རོལ་ཏུ་མེ་ཏོག་ཤིན་ཏུ་བཀྲ་བའི་གནས་སུ་མཛེས་ཤིང་ཡིད་དུ་འོང་བའི་བུ་
མོ་ལྟ་བ་མིག་གིས་མི་བཟོད། བསམ་པ་བརྗོད་ཀྱིས་མི་ལངས། ཕོ་བརྒྱ་་
སེམས་པ་ཤོར་ལེ། མོ་བརྒྱ་རྙིང་རླུང་ལངས་ལེ་ཞིག་མེ་ཏོག་གི་གསེབ་ཏུ་འཆམ་
འཆམ་བྱེད་པ། འཁོར་དུ་མཐའ་ཡི་སྲིན་མོ་མང་པོ་ཡོད་པ་གཟིགས་པས།
རྒྱ་རྗེ་ཀ་ར་ཀུན་ཀོན་བུ་མོ་དེ་ལ་སེམས་ཤོར་ནས་མཛེས་མ་དེ་ལྟ་བུ་ཞིག་གདའ།
ང་ལ་བཙུན་མོ་ལྔ་བརྒྱ་ཡོད་ཀྱང་ཕ་གི་འདྲ་བ་གཏན་ནས་མེད། མཛེས་མ་དེ་
ཅི་ ནས་ ཀྱང་ང་ལ་ དགོས་ འདུག་ ཅེས་ རང་ དབང་ མེད་ པར་ གཏམ་ ཁ་ ཤོར།
བདུད་བློན་ནམ་མཁའ་ཐོག་བཟུང་གིས་རྒྱལ་པོ་ཆེན་པོ་ལགས། དེ་དོན་་་་
བསྒྲུབ་པར་ང་ལ་ཐབས་ཡོད་ཞུས། རྒྱལ་པོས་ཐབས་ཅི་འདྲ་ཡོད་གསུངས་



པར། བདུད་བློན་ནམ་མཁའ་ཐོག་བཟུང་གིས་རྒྱལ་པོས་ཆིབས་བྲལ་ནས་
ཟུར་ཙམ་གནང་དང་ངས་རིམ་བཞིན་ཞུ་ཟེར་ནས་མེ་ཏོག་རྣམ་པར་བཀྲ་བའི་
སྤང་ལེབ་ཆེན་ཞིག་གི་ཐོག་ཏུ་བྱོན། ཐོག་བཟུང་གིས་རྒྱལ་པོ་ཆེན་པོ་ལགས།
ཕ་གིའི་མཛེས་མ་ལྷ་ཡི་བུ་མོ་མི་ཡུལ་དུ་བྱོན་པ་འདྲ་བ་ལ་སྲིན་མོ་ཉི་མ་ཁྲི་སྐྱིད་
ཟེར། ཉེ་མོ་མིག་གིས་མ་རིག་ཀྱང་རྒྱང་རིང་རྣ་བས་གོ་ཚུལ་ལ་ཕྱི་མཛེས་སྡུག་
བཀྲ་ལེ་རྨ་བྱ་དང་། ནང་བློ་རིག་བཀྲ་ལེ་མདའ་རྩེ་ཟེར། མཛེས་བློ་རིག་བཀྲ་
བའི་དྭངས་མ། འཛམ་གླིང་བུ་མོའི་མོ་ཕུད་དེ་རྒྱལ་པོའི་པང་དུ་ལོན་པས་ན་
རྒྱལ་རྒྱུད་འཛིན་པའི་སྨྱུ་གུ་འཁྲུངས་ནས་རྒྱ་ཡུལ་ཞིང་ཆེན་བཅོ་བརྒྱད་ཀྱི་བསྟན་
པ་སྔར་ལས་རྒྱས་པ་དང་། ལྷོ་འཛམ་བུ་གླིང་དབང་དང་ཁྲིམས་ཀྱིས་འདུས་
ནས་འཁྲུག་མེད་ཞི་བདེ་ཡོང་ལེ་ཟེར། ངས་ལྷ་མོ་ལས་ལྡབ་ཀྱིས་མཚར་བའི་
མཛེས་མ་དེ་རྒྱལ་པོའི་པང་དུ་ལོན་ཐབས་བྱེད། དེ་འདྲ་བྱུང་ན་རྒྱལ་པོས་བློན་
པོ་ལོ་མང་བསྐྱངས་པའི་དྲིན་འཇལ་ཐུབ་པ་དང༌། ངེད་རྒྱ་ཡུལ་གྱི་བསོད་
ནམས་ཀྱང་ཡིན་པས་དེ་ལས་བཟང་ལེ་ག་ལ་ཡོད། ལག་ལུས་ལ་རེག་ན་ལུས་
ཤ་འཇམ་ལ་ལུས་ཤ་ལ་སྦྱར་ན་ཤ་དྲོད་ཆེ་བའི་བུ་མོ་དེ་འདྲ་ལེ་འཇིག་རྟེན་ཁམས་
སུ་གཅིག་རེ་གཉིས་རེ་ཡིན། རྒྱལ་པོའི་ཐུགས་ལ་བབས་ན་ང་ལ་ཐབས་ཤེས་
ཡོད་ཞུས་པ་དང་། རྒྱལ་པོ་ན་རེ་ང་ལ་རྒྱལ་རྒྱུད་མི་ཆད་པའི་ཆེད་དུ་རྒྱལ་ཁབ་
ལྔ་བརྒྱ་ནས་བསུས་པའི་བཙུན་མོ་ལྔ་བརྒྱ་ཡོད་པས། དེ་ཚོས་ཤེས་ན་ཕྲག་དོག་
དང་ང་རྒྱལ་ལངས་ཏེ་འཁྲུག་སློང་བྱུང་ན་མི་ལེགས་པས། གཏམ་སྦྲང་སྐད་
ཙམ་ཕྱི་གྲགས་མེད་པར་གསང་ཐབས་ཀྱིས་ཕོ་བྲང་ནང་དུ་གདན་ཐུབ་ན་ང་ལ་
དགོས་གདའ་ཞེས་བཀའ་ཕབ་པ་དང་། རྒྱལ་བློན་རྣམས་ཆིབས་ཐོག་ཏུ་བུད་
དེ་རྒྱ་ནག་ར་འུ་ཆོས་རྫོང་དུ་ཕྱག་ཕེབས། བཙུན་མོ་ལྔ་བརྒྱས་ཇ་ཆང་གི་བསུ་
བ་ཕུན་སུམ་ཚོགས་པ་བཤམས་ཀྱང་ཀ་ར་ཀུན་ཀོན་ནི་ཐུགས་ཅུང་ཁྲོས་པའི་ངང་
སྤྱན་མིག་གློག་དམར་འཁྱུག་འཁྱུག་དུ་གནས། བཙུན་མོ་རྣམས་ཀྱིས་ད་རེས་
རྒྱལ་པོའི་དགོངས་པ་དཀྲུགས་མི་ཞིག་བྱུང་བ་འདྲ། མ་ཟད་ད་ལོ་རྒྱལ་པོ་འདི་



སྔར་ཀྱི་མཛད་ཚུལ་དང་མི་འདྲ་བས་གཏམ་འདྲ་མིན་མི་ཞུ་ཟེར་ནས་སོ་སོར་
བྱོན། སྐབས་དེར་བདུད་བློན་ནམ་མཁའ་ཐོག་བཟུང་གི་བསམ་པར། སྲིན་
མོ་ཉི་མ་ཁྲི་སྐྱིད་རྒྱལ་པོའི་བཙུན་མོར་འཇོག་ཐུབ་ན་རྒྱལ་པོ་ཤེས་པ་རྨོངས།
རྒྱ་འཇམ་དཔལ་དབྱངས་ཀྱི་རྒྱལ་རྒྱུད་ཆད། ལུས་ནད་ཀྱིས་གཏུམས། རྒྱུ་
ཞིང་ཆེན་བཅོ་བརྒྱད་དེ་སྲིན་མོས་བཟུང་ཐུབ་པའི་དུས་ཤིག་འོང་སྙམ་ནས་་
བདུད་བློན་སྟོང་རི་རྔམས་ཆེན་མདུན་དུ་བོས་ནས་མགར་ལྔ་བརྒྱའི་ལག་ནས་སྒོ་
ལྕགས་ལྔ་བརྒྱ་ཉོས་ཏེ་མྱུར་དུ་འཁྱེར་ཤོག་ཟེར། ཕྱི་ཉིན་བཙུན་མོ་ལྔ་བརྒྱ་ནང་
དུ་བཙུད། སྒོ་རེར་སྒོ་ལྕགས་རེ་རེ་བརྒྱབ། བྱ་ཁྲ་རླུང་གཟེབ་དུ་བཅུག་པ་
ལྟར་ཐར་ས་མེད་ལེ་བཟོས། རྒྱ་ཁྲིམས་དར་གྱི་སྲས་མོ་སྤུན་བདུན་ལ་གླུ་དང་
གར་ཀྱི་གཟིགས་མོ་ཡོད་ཟེར་ནས་ཚོམས་ཆེན་ཉི་མ་འོད་ལྡན་གྱི་ནང་དུ་གདན་
དྲངས། ཁོང་རྣམས་ལྟད་མོར་ཐུགས་གཡེང་པའི་སྐབས།། བདུད་བློན་ལྔ་
གློག་འཁྱུག་པ་ལྟར་རྒྱ་མཚོའི་ཕ་མཐར་འགྲོ་བྱེད་གྲུ་པ་གསུམ་གླས་ཏེ་ཆུ་གྲུར་
ཞུགས་ནས་རྒྱ་མཚོའི་ཕ་རོལ་དུ་འབྱོར། སྲིན་མོ་ཉི་མ་ཁྲི་སྐྱིད་དཔོན་གཡོག་བུ་
མོ་གསུམ་མེ་ཏོག་འཐུ་བཞིན་འདུག་པ་མཐོང་བ་དང་། བདུད་བློན་ནམ་་
མཁའ་ཐོག་བཟུང་གིས་འཕྲུལ་ཞགས་དེ་མཁའ་ལ་འཕྱར་ནས་དང་པོ་གླུ་འདི་
བླང་སོ། ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
ཐུགས་རྗེ་འཕགས་པ་འཇམ་དཔལ་དབྱངས། ། དེ་རིང་རྒོད་པོའི་གླུ་་་་་་་
དྲོངས། ། རྒྱ་ནག་གླང་རི་འགྱིང་ཆེན་ནས། ། བཙན་བདུད་དམར་མོས་ ཁ་་་་
འཛིན་མཛོད། །ས་འདི་ས་ངོ་མ་ཤེས་ན། །མཐའ་རྒྱ་མཚོ་ཆེན་པོའི་ཕ་མཐའ་
ནས། ། ཉི་མ་སྤུན་བདུན་ཤར་ས་ཟེར། །བུ་མོ་མེ་ཏོག་འཐུ་ས་རེད། ། ཕོ་ང་
འདྲའི་ང་ངོ་མ་ཤེས་ན། །ཁ་ཤས་ཨ་གྲགས་ཨ་གྲགས་ཟེར། །ཁ་ཤས་ཁེར་རྒོད་
ཁེར་རྒོད་ཟེར། །དཔུང་གཡས་པའི་རུ་ཤོག་འཛིན་མི་ཡིན། ། ཡང་དག་ནམ་



མཁའ་ཐོག་བཟུང་ཟེར། །ཐོག་གནམ་ནས་ལྷུང་ན་བཟུང་མི་ཡིན། །དེ་རིང་བུ་
མོ་གླུ་ལ་ཉོན། །ཉོན་དང་འདྲ་མ་ཨེ་འདྲ་གདའ། ། རྒྱ་མཚོ་ཆེན་པོའི་ཕ་མཐའ་
ལ། །ཟས་ནོར་མེད་པའི་སྲིན་མོ་ཁྱོད། །མི་ཤ་རྟ་ཤ་ཁྱི་ཤ་སོགས། ། ཤ་ཆེན་ལྔ་
ལས་གཞན་ནི་མེད། །དེ་ལས་ཉི་མ་ཁྲི་སྐྱིད་ཁྱེད། ། རྒྱ་ནག་ཁྲིམས་ཀྱི་རྒྱལ་ས་
ལ། །དར་དང་གོས་ཆེན་དེ་དང་གཅིག། གསེར་གཡུ་མུ་ཏིག་དེ་དང་གཉིས། །
ཟས་ནོར་ཕུན་ཚོགས་དེ་དང་གསུམ། །ཅི་དགོས་ནག་པོ་རྒྱུ་ལ་ཡོད། །སྲིན་མོ་ཉི་
མ་ཁྲི་སྐྱིད་ཁྱེད། །ངས་ཉེ་མོ་མིག་གིས་མ་མཐོང་སྟེ། །རྒྱང་རིང་རྣ་བས་གོ་ཚུལ་
ལ། །འཁུན་པ་རྒྱལ་པོའི་བུ་མོ་ཟེར། ། ཕ་མགོ་མཐོ་ཡང་མཐའ་འཁོབ་ཡུལ། །
ལང་ཚོ་ལོ་ལྗང་རྒྱས་པ་ལ། །སད་སེར་འཇབ་བརྡུང་མ་ཕོག་དུས། །རྒྱ་ཡུལ་བྱོན་
ན་བཟང་ངོ་ཆེ། ། ཤར་རྒྱ་ནག་ར་འུ་ཆོས་རྫོང་ནང་། །ཐུགས་རྗེ་འཕགས་པ་
འཇམ་དཔལ་དབྱངས། །རྣམ་སྤྲུལ་རྒྱ་རྗེ་ཀུན་ཀོན་ལ། །བཙུན་མོ་ལྔ་བརྒྱ་ཡོད་
ཀྱང་སྟེ། །མཛངས་ཡོན་བརྒྱུད་འཛོམས་གཅིག་ཀྱང་མེད། །ཁ་སང་ཉི་མའི་སྔ་
དྲོའི་ཐོག། རི་བོ་རྩེ་ལྔའི་གནས་མཆོག་ནས། །རྒྱལ་པོས་རྒྱང་ཤེལ་གཟིགས་པའི་
དུས། །ལས་ཀྱི་བུ་མོ་གཟུགས་བརྙན་མཐོང་། །ཁོང་ལ་ངེས་པར་དགོས་གདའ་
གསུངས། །དེ་རིང་ང་ལ་ཉན་རྒྱུ་ལ། །མཐོ་རྒྱལ་པོའི་ལྷ་ལྕམ་ཨེ་འགྲོ་ལགས། །
འགྲོ་ན་འཛམ་གླིང་རྒྱལ་མོ་རེད། །དབང་ཐང་དགུང་དང་མཉམ་ལེ་རེད། །ཨེ་
དགའ་མི་དགའ་ཁྱོད་རང་སོམས། ། མཁའ་ལ་གྲགས་པ་ཉི་ཟླ་རེད། ། ས་ལ་་
གྲགས་པ་རི་རབ་རེད། ། མི་ནང་གྲགས་པ་རྒྱལ་པོ་རེད། ། དེ་གསུམ་གོང་ལ་
གྲགས་ཆེ་མེད། །འཛམ་བུ་གླིང་གི་མངའ་ཞབས་ལ། །ཀ་ར་ཀུན་ཀོན་གོང་དུ་
ཕུད། ། ཁྲིམས་མགོ་མཐོ་བའི་རྒྱལ་ པོ་མེད། ། རྒྱ་རྗེ་ཀ་ར་ཀུན་ཀོན་གྱིས། །
ཁྲིམས་ཆེན་རྔ་བོ་རྡུང་པའི་དུས། །རྒྱལ་ཁྲིམས་གསེར་གྱི་གཉའ་ཤིང་འོག། མ་
འདུས་འཆོར་བ་མི་གཅིག་མེད། ། ཁྲིམས་དེ་ལས་བཙན་ཞིག་འགྲོ་ས་མེད། །
རྒྱལ་ཁྲིམས་སྲིད་པའི་མེ་ལོང་དེ། །གཤིན་རྗེ་རྒྱལ་དང་ཁྱད་མེད་ཡིན། །བཀའ་
ཁྲིམས་དྲང་ལེ་མདའ་མོའི་གཞུང་། །མདའ་མོའི་གཞུང་ལ་ཡོ་འཁྱོག་མེད། །བློ་



རྩེ་རྣོ་ལེ་མདའ་མོའི་མདེལ། ། མདའ་མོའི་མདེལ་ལ་ལོག་ཡ་མེད། ། ཤེས་རབ་
མང་ལེ་མདའ་མོའི་སྒྲོ ། མདའ་མོའི་སྒྲོ་ལ་བརྩི་གྲངས་མེད། ། མཐའ་ཡས་
འཛམ་གླིང་རྒྱལ་ཁམས་དེ། །ཁྲ་ཆུང་མིག་དང་ཁྱད་པར་མེད། བཀབ་ན་མཐེབ་
གང་མི་རིག་ལེ། །ནག་ནག་མུན་པའི་གླིང་དང་མཚུངས། །གློད་ན་འཛམ་གླིང་
གསལ་ལེར་མཐོང༌། ། སྐྱིད་སྐྱིད་ལྷ་ཡུལ་འགྲན་པར་ནུས། །ཆོས་ཁྲིམས་དར་གྱི་
མདུད་པ་དེ། ། འདུལ་ཁྲིམས་མེད་ན་ཆོས་ཁྲིམས་མེད། ། ཆོས་ཁྲིམས་མེད་ན་
འདུལ་ཁྲིམས་མེད། །བྱ་ཁྲིམས་མེད་ན་མི་ཁྲིམས་མེད། །མི་ཁྲིམས་མེད་ན་བདེ་
བ་མེད། ། ཁྲིམས་ཡོད་རྒྱ་ཡི་ས་ཆ་ལ། ། འགལ་ན་མཐོ་དམན་ཉེ་རིང་མེད། །
མགོ་ཡར་ཐོད་དཔྲལ་བའི་གཞུང་ཤིང་ལ། །གསེར་གྲུབ་རལ་གྲིའི་རྣོ་ངར་དེ། །
ཐུག་ན་ཞུ་བ་འབུལ་ས་མེད། ། མ་འགལ་མ་ལས་བྱམས་ལེ་རེད། །དེ་སྟེ་བློན་
པོའི་ཁ་ལ་ཉོན། །བུ་མོ་མ་འདུག་རྒྱུ་ལ་འགྲོ ། རྒྱལ་མོ་བྱས་ན་ཚེ་སྐྱིད་རེད། །
དེ་ཚོ་སྲིན་མོའི་ཡིད་ལ་ཞོག ། མ་གོ་གླུ་ལ་ཡང་སྐྱོར་མེད། །
ཅེས་ཟེར་བའི་གླུ་དེ་ལྟར་ཕུལ་བ་དང༌། རྨ་བྱའི་རྣ་བར་དབྱར་རྔ་གྲགས་
པ་ལྟར་བུ་མོ་དགའ་ཆེ་ནས་ཁ་འཛུམ་ཁོག་ན་མ་ཤོང་། ཁོག་འཛུམ་ཁ་ན་མ་
ཤོང་། ཕར་བལྟ་ཚུར་བལྟ་འགའ་བྱས་ནས་གྲུ་ཁར་ཞུགས། ངོ་ ཕ་་་་་་
མཛངས་མའི་ཚུལ་གྱིས་བློན་ཆེན་ནམ་མཁའ་ཐོག་བཟུང་ཁྱེད་ཤེས་པ་ཆེ་ལ་སྨྲ་ལྕེ་
མཁས་པས་སྔོན་ལ་རྒྱལ་པོའི་དྲུང་དུ་བཅར་ནས་བུ་མོ་རྗེས་ལ་སླེབས་ཀྱིན་ཡོད་
ཅེས་ལབ་རོགས་ཟེར། བདུད་བློན་གྱི་སེམས་ལ་ཡང་ད་དོན་ཆེན་བསྒྲུབས་
ཐལ་སྙམ་ནས་བྱ་འཕུར་བ་ལྟར་སོང་བ་དང་། མོའི་སེམས་ལ་བུ་གསུམ་སྐྱེས་
པའི་མ་ལ་རྙིང་གཏམ་བཤད་མི་རུང་། རྩལ་དྲུག་འཛོམས་པའི་དཔའ་བོར་ཁ་
ཚིག་ཐལ་མི་རུང་ཟེར་བ་གོ་མྱོང་སྙམ་ནས་ལམ་བར་དུ་གཞན་བདུད་བློན་བཞི་
པོར་སྐད་ཁ་ཚིག་གཅིག་མ་བཤད། དེ་ནུབ་ནམ་ཕྱེད་མི་ཉལ་ཁྱི་ཉལ་གྱི་སྐབས་
ལ་བུ་མོ་ཁྲི་སྐྱིད་ར་འུ་ཆོས་རྫོང་གི་གཟིམ་ཆུང་ཉི་མ་འོད་ལྡན་ནང་དུ་གདན།
རྒྱུ་རག དྭངས་རག ཟས་རིགས་མི་གཅིག་པ་སྣ་ཚོགས་བཤམས། དར་
6



འཇམ་བཀྲ་ཤིས་དགུ་བརྩེགས་ལ་ཉིས་འབྲུག་ ཁ་ སྤྲོད་བརྒྱན་པ་གསོལ་ནས་་་
དགའ་བདེར་རོལ། རྒྱལ་པོའི་སྐུ་གམ་དུ་ཁྲིམས་དར་གྱི་བུ་མོ་སྤུན་བདུན་ལས་
གཞན་སུ་གཅིག་འགྲོ་མི་ཆོག་པའི་བཀའ་ཁྲིམས་བསྡམས། རྒྱལ་པོས་རང་གི་
བུ་མོ་སྤུན་བདུན་ལ་དེ་དོན་བཙུན་མོ་ལྔ་བརྒྱར་ཤོད་མི་ཆོག་པ་མ་ཟད་འབྱུང་བ་
ས་ཆུའི་རིགས་ལའང་བཤད་མི་ཆོག བཤད་ན་རང་ཡུལ་དུ་ཆག་སྒོ་ཆེན་པོ་
ཡོང་རྒྱུའི་ཁ་ཁྲིམས་བསྡམས་ནས་བཞག་པར་གདའོ། ། །
ཉིན་གཅིག་གཙུན་མོ་རྣམས་རང་རང་གི་གཟིམ་ཆུང་ཁྲ་མོའི་མདུན་རུབ་
ནས་ཕན་ཚུན་ཕྱག་རྒྱ་བྱེད་བྱེད་སྐབས། བཙུན་མོ་ཀུན་དགའ་ལྷ་འཛོམས་
གྱིས་ད་ལོ་རྒྱལ་པོའི་དྲུང་དུ་ཁྱེད་རྣམས་འགྲོ་མི་ཨེ་ཡོད་ཟེར། བཙུན་མོ་གཞན་
རྣམས་ཀྱིས་ང་ཡང་མི་ཐར་ཁོང་ཡང་མི་ཐར་ད་ལོ་འབོད་མི་མི་འདུག་པས་འགྲོ་
མི་མེད། བུ་མོ་ཀུན་དགའ་ཉི་མས་ད་འོ་ན་སྟོབས་ཀྱི་རྒྱལ་པོ་ཁོང་ལ་མཛེས་
པའི་བུ་མོ་ཞིག་ཡོད་པ་ཨེ་ཡིན་ཟེར། དེའང་མི་ཤེས་ཟེར་ནས་སོམ་ཉིའི་དྲ་
བར་ཚུད་དེ་ལོ་གཅིག་སོང་། །
རམ་ཟླ་བའི་ཚེས་བཅོ་ལྔའི་ཉིན་རྒྱལ་པོས་སྲིན་མོ་ཉི་མ་ཁྲི་སྐྱིད་ལ་དེ་རིང་
རྒྱ་ནག་རི་བོ་རྩེ་ལྔར་གནས་གཟིགས་མི་འགྲོ་ཐབས་མེད། དེའི་རིང་ཁྱེད་
མཁར་རྩེར་ཐོན་ནས་འཆམ་པ་དང༌། ཤེལ་གྱི་ཕྲ་མའི་ནང་ནས་བལྟ་བ་ལ་
སོགས་མཛད་མི་རུང་། ངེད་ཀྱི་བུ་མོ་ཨ་མགོན་མཚོ་དང༌། ཨ་མན་མཚོ།
གུ་ལོ་མཚོ། གླུ་ཡག་གར་སྐྱིད་མཚོས་ཅི་གསུང་གསན་པ་ལས་རང་འདོད་མི་
འོས། བཙུན་མོ་རྣམས་ཀྱིས་མཁྱེན་ན་རྒྱ་སྡེ་ནང་འཁྲུག་ཤོར། རྒྱ་ཁྲིམས་
ཉམས། སྐྱིད་པའི་ཉི་མ་རྟ་རྔ་ཙམ་མི་མཐོང་ཐག་ཆོད་ཡིན་ཞེས་བཀའ་བསྒོས་
ནས་རྒྱལ་པོ་ཆིབས་ཆེན་རྒོད་སེར་གྱི་གོང་དུ་བུད་ནས་རི་བོ་རྩེ་ལྔར་ཕྱག་ཕེབས།
དགོན་གྲྭ་རྣམས་ནས་ཕེབས་བསུ་རྒྱ་ཆེན་མཛད་དེ་སངས་རྒྱས་སྟོང་གི་ཆོས་ཀྱི་
འཁོར་ལོ་བསྐོར་ས། མགོན་པོ་འོད་དཔག་མེད་ཀྱི་སྒྲུབ་གནས་ཡོད་སར་་་
བཞུགས་པའི་ཚེ། སྟེང་ལྷ་ཆེན་ཚངས་པ་དཀར་པོ། བར་གཉན་ཆེན་སྐུ་ལྷ་



གེར་འཛོ། འོག་ཀླུ་རྒྱལ་གཙུག་ན་རིན་ཆེན། ཕུ་བོ་དུང་སྐྱོང་དཀར་མོ།
ནུ་བོ་ཀླུ་སྤྲུལ་འོད་ཆུང་། སྲིང་མོ་ཐིག་ལེ་འོད་འཕྲོ། དགྲ་ལྷ་གཉན་སྟག་
དམར་པོས་གཙོས་དཀར་ཕྱོགས་སྐྱོང་བའི་སྲུང་མ་རྣམས་ཀྱིས་ཁྲིམས་གཏོད་པ་
རྒྱ་རྗེ་ཀ་ར་ཀུན་ཀོན་ལ་སྲིན་མོའི་བཙོག་གྲིབ་ཕོག་ཡོད་པ་གཟིགས་ནས་རྒྱ་ནག་
ར་འུ་ཆོས་རྫོང་གི་ལྕགས་ར་འབུམ་ཐང་སྟེགས་བུའི་ཐོག་ཞ་བོ་བརྒྱ་དང་ལོང་བ་
བརྒྱ། འོན་པ་བརྒྱ། འཇའ་ཕོ་བརྒྱ་དང་འཇའ་མོ་བརྒྱར་སྤྲུལ་ནས་པི་ཝང་
དང་གླིང་བུ། སྒྲ་སྙན་སོགས་ཡིད་དབང་འགུགས་པའི་རོལ་དབྱངས་་་་་
རིགས་དཀྲོལ། འགྱིངས་ཉམས་ལྡན་པའི་གར་ཆེན་བཅོ་བརྒྱད་འཁྲབ་ནས་
རོལ་དབྱངས་ཀྱི་སྒྲ་དང་རྐང་པའི་སྡིག་སྒྲས་གནམ་ས་འགུལ། ར་འུ་ཆོས་རྫོང་
ཞིག་ཐལ་སྙམ་ལེ་ཞིག་འཆམ་པས། དེར་ཡོད་ཐམས་ཅད་ཡིད་སྤྲོ་ཞིང་བག་
ཕེབས་པ་ཞིག་བྱུང༌། ཁྲིམས་དར་སྲས་མོ་སྤུན་བདུན་ཡང་དེར་སེམས་གཡེང་
ནས་བཞུགས་པའི་སྐབས་དེར། སྲིན་མོ་ཉི་མ་ཁྲི་སྐྱིད་འདུག་མི་བདེ་འཁོལ་
འཚུབ་འཚུབ་ངང་གཟིམ་ཆུང་ཉི་འོད་འཁྱིལ་བའི་ཤེལ་ཕྲ་ཕྱེ་ནས་དབང་མེད་དུ་
བལྟ་བར་ཐལ། མོའི་གྲིབ་ནག་དེ་ཕོ་བྲང་གི་རྡོ་གཅལ་ཐོག་འཕྲོས་པ་དང་།
དངོས་མེད་ལྷ་ཀླུ་གཉན་གསུམ་ཀྱིས་གྲིབ་ནག་ཐོག་རྡོ་རྗེ་ཁ་ཊཾ་གནོན་ནས་མཇུག་
བསྡུའི་གར་ཆེན་འཁྲབ། དེ་ནས་ཞ་བོ་དང་ལོང་བའི་ཚོགས་ལ་མངར་སུམ་
ལྡན་པའི་ཟས་རིགས་དང་། འཇམ་ཞིང་གཙང་བའི་གོས་རིགས་སྣ་ཚོགས་
སྦྱིན་པའི་ཚུལ་དུ་གནང་། གར་མཁན་དང་གར་མ་རྣམས་རྒྱལ་སྒོར་ཐོན་པ་
དང་མི་སྣང་བར་གྱུར། སྲིན་མོ་ཉི་མ་ཁྲི་སྐྱིད་ལུས་མི་བདེ། མགོ་སྤྱི་གཙུག་
སྟེང་ནས་ གཟེར་ ཞིག་ལངས། རྐང་སེན་རྩེ་ མར་ནས་ གཟེར་ཞིག་ལངས་།
མགོ་སྐྲ་རྩེ་ཡར་ན་ལྷང་སེ་ལྷང༌། སྙིང་ཕོ་ཐོང་མཚམས་ནས་གཟེར་ཞིག་ལངས།
རྒྱུབ་རྒལ་ཚིགས་སྟེང་ལ་ལྷང་སེ་ལྷང་། རྒྱབ་སྒལ་ཚིགས་སྟེང་ནས་གཟེར་ཞིག་
ལངས། མདུན་རྒྱུད་སྨད་མར་ན་ལྷང་སེ་ལྷང༌། ཨ་ཚ་དང་ཨ་ན་གཉིས་ཀྱིས་
འབུ་ཐེ་ཆུང་ཉི་མས་འཚིག་པ་ལྟར་ཧུ་ཁྱུ་འཁྱིལ་ལེར་ནང་དབུགས་མ་ཆད་ཙམ་



ལ་གནས། བུ་མོ་སྤུན་བདུན་གྱིས་སྨན་རིགས་དང་ཟས་རིགས་སྣ་ཚོགས་་་་
དྲངས་ཀྱང་ཕན་ཆ་མ་ཐོན། ཅི་བྱེད་འདི་བྱེད་མེད་པའི་སྐབས་དེར། རྒྱལ་
པོ་བྱེས་ནས་བྱོན། རང་གི་སྙིང་སྡུག་ཐོག་རྒྱག་ནད་ཀྱིས་བཅོམས་ནས་གཟེར་
ཆེན་ལ་ཕུར་ཆེན་འདེབས་འདེབས། གཟེར་ཆུང་ལ་ཕུར་ཆུང་འདེབས་་་་་
འདེབས། གསེར་ཕྲ་མ་ཕྲུམ་ལ་སྦྲིད་པ་འབུད་འབུད། ཧུ་ཁྱུ་གཡག་རྒོད་
ངར་ངར། ཁུ་ ངར་ སྟག་ གཟིག་ངར་འདྲར་ གཟིགས་ནས་ཁྲི་སྐྱིད་ཅི་བྱེད།
ལ་མོ་སྨན་པ་གདན་ཤོག་གསུངས། རྒྱལ་པོའི་ལྷ་རྗེ་འབྱོར་ནས་གང་དྲགས་
སྨན་བཅོས་བྱས་ཀྱང་ཇེ་སྡུག་འགྲོ་བ་ལས་བཟང་ངོ་མ་བསྟན། དེར་སྲིན་མོ་ཉི་
མ་ཁྲི་སྐྱིད་ཀྱིས་མཆི་མ་མིག་ནས་ལྷུང་བཞིན་ད་ང་འཆི་བ་ལས་གསོན་པའི་རེ་བ་
མེད་ལེ་འདྲ་ཟེར་ནས་རྒྱལ་པོར་གླུ་འདི་བླངས་པར་གདའོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་
ལྷ་ཞིག་འབོད་ལ་འདི། ། མཐོ་ནམ་མཁའ་ལྷ་ཡི་ཞིང་ཁམས་ནས། ། ལྷ་ཆེན་
དབང་ཕྱུག་དྲག་པོ་ཁྱེད། ། དགའ་རབ་བསྟན་པའི་སྲུང་མས་བསྐོར། ། སྐུ་་་
གསུང་ཐུགས་ཀྱིས་ང་ལ་གཟིགས། །ས་འདི་དང་ས་ངོ་མ་ཤེས་ན། །ཤར་རྒྱ་ནག་
བཀྲ་ཤིས་གཡང་རྭ་ཟེར། །རྒྱུ་ཞིང་ཆེན་བཅོ་བརྒྱད་གདན་ས་རེད། ། མཐའ་
བཞི་དམག་གིས་བསྐོར་ས་རེད། །འབྲས་དཀར་ ཐང་ལ་འདེབས་ས་རེད། །
ལྗང་པ་ཆུ་ཞིང་འཁྲུངས་ས་རེད། །འབྲས་གཡང་ཀུན་ལ་ཁྱབ་ས་རེད། །ང་འདྲ་
ང་ངོ་མ་ཤེས་ན། །མཐའ་རྒྱ་མཚོ་ཆེན་པོའི་ཕ་མཐའ་ན། ། སྲིན་མོའི་གྲོང་ཁྱེར་
བཅོ་བརྒྱད་ཆགས། །ཡབ་སྐུམ་པོ་ནག་པོའི་སྲས་མོ་ལ། །སྲིན་མོ་ཉི་མ་ཁྲི་སྐྱིད་
ཟེར། །ལྷོ་འཛམ་བུ་གླིང་གི་ཁ་གནོན་ཡིན། །གནམ་ས་གཉིས་ཀྱི་ཀ་བ་ཡིན། །
སྐར་ཆེན་ཉི་ཟླའི་བདག་པོ་ཡིན། །མཐོ་ནམ་མཁར་ཆགས་པའི་རྒྱུ་སྐར་ནས། །
དམའ་ས་ལ་གནས་པའི་ས་ཆུ་རི། །བུ་མོ་ང་ལ་མ་གཏོགས་པའི། །བདག་དབང་
གཞན་མ་སུ་ལ་མེད། །དེ་ནས་རྒྱལ་པོ་གསན་རྒྱུ་ལ། ། ཁ་སེང་ཉི་མའི་སྔ་དྲོའི་
ཐོག། ཞ་བོ་བརྒྱ་དང་འོན་པ་བརྒྱ། །ལྐུགས་པ་བརྒྱ་དང་འཇའ་ཕོ་བརྒྱ། །ཐོག་



DR
2
རྒྱག་གར་སྟེགས་ཐོག་ཏུ་བྱུང་། །པི་ཝང་གླིང་བུ་སིལ་སྙན་གསུམ། །ཡིད་འཕྲོག་
སྙན་འཇེབས་རོལ་དབྱངས་དཀྲོལ། །བྲོ་གར་མང་པོ་འཁྲབ་ནས་བྱུང༌། ། རྒྱ་གླུ་
ཚིག་གསུམ་བླངས་ནས་བྱུང་། ། སྐེད་པ་མན་ཆད་སྨྱུག་གསར་ལྡེམ། ། སྦ་སྨྱུག་
རླུང་གིས་བརྡབ་འདྲ་གདའ། །ཡན་ཆོད་ལྷ་མོའི་རིགས་ལྔ་ལྡེམ། ། ཁ་སྒྱུར་ངོ་
སྒྱུར་ཤིག་སེ་ཤིག། ཁ་བརྡ་མིག་བརྡ་གློག་འཁྱུག་རེད། །རྐང་གཉིས་བྲོ་གར་ལྡི་རི་
རི། ། ས་བདེ་མོ་རྡེབ་ལེ་ཨེ་ཡིན་བསམ། ། མགོ་ཞུམ་དཔུང་པ་རོང་སེ་རོང་། །
གནམ་ལ་ཐུག་དོགས་མ་རེད་དེ། ། མགོ་ཐར་དཔུང་ཐར་ཤིག་སེ་ཤིག། གནམ་
སྔོན་མོ་ཐང་ལ་ཨེ་ལྷུང་བསམ། ། སྐད་ཕོ་གདངས་སྙན་པ་འཇོལ་མོ་འདྲ། ། མོ་
གདངས་སྙན་པ་ཁུ་བྱུག་འདྲ། ། སྡོད་མ་ཚུགས་ཤེལ་ཕྲ་ཚུར་ཙམ་ཕྱེ། །ཁྲ་མཁར་
ནང་ནས་བལྟ་བར་ཐལ། །དེ་ནས་རྒྱལ་མོ་སྐུ་གྲིབ་ཕོག། གར་པ་སྤྲང་པོ་ཡལ་ནས་
སོང་། ། མགོ་སྤྱི་གཙུག་སྟེང་ནས་གཟེར་ཞིག་ལངས། ། རྐང་སེན་རྩེ་མས་ནས་
ལྷང་སེ་བྱུང། །རྐང་སེན་རྩེ་མས་ནས་གཟེར་ཞིག་ལངས། །མགོ་སྤྱི་གཙུག་ཡར་
ན་ལྷང་སེ་བྱུང་། ། གཟེར་ཆེན་ཕུར་ཆེན་འདེབས་འདེབས་ལ། ། གཟེར་ཆུང་
ཕུར་ཆུང་འདེབས་འདེབས་རེད། །སྙིང་དམར་པོ་རྔ་བོ་རྡུང་རྡུང་རེད། །ལུས་
ཤ་ རྒོད་མེ་ལྕེ་འབར་འབར་རེད། ། དབུགས་ཆེ་ཆུང་སྦུད་པ་འབུད་འབུ་་་་
རེད། ། ཤ་འདར་སུ་ལུ་སྤྲུག་སྤྲུག་རེད། །སྨན་ང་ལས་སྡུག་ཅིག་ཅི་ལ་ཡོད། །ཚ་
གཟེར་རྒྱལ་པོས་འགོག་ཐབས་མེད། ། ད་རེས་རྒྱལ་པོ་གསན་རྒྱུ་ལ། ། གནས་
སྐབས་སྲིན་མོ་འཆི་བ་ལས། །འདུག་པའི་ཐབས་དེ་ཡོད་ལེ་མིན། ། རྒྱལ་པོ་་
ཐུགས་འགྱོད་མི་དགོས་འཚལ། ། སྲིན་ཕུང་དྲི་མེད་ཆབ་ཀྱིས་བཀྲུས། ། བཟང་
དྲུག་སྨན་གྱི་བདུད་རྩི་གཙོས། །སྨན་སྣ་སུམ་བརྒྱ་དྲུག་ཅུ་དེ། །བུ་མོའི་བྲང་ཁོག་
གཡས་གཡོན་ལ། །བསྟོར་ནས་སྨན་སྦྱོར་མཛད་དང་རྟིང་། ། དར་གོས་རིན་
ཆེན་གསེར་ཕྱེས་བསྒྲིལ། ། ནང་ཤེལ་ལས་གྲུབ་པའི་དུར་སྒམ་བཟོས། ། ཕྱི་
གསེར་ལས་གྲུབ་པའི་སྒམ་བུ་བཅོས། །ནང་དྲོད་མ་ཡལ་རྒྱལ་པོས་རུམ། །ལོ་
དགུ་ཟླ་དགུ་ཞག་པོ་དགུ། །དགུ་གསུམ་ཕྱིན་པའི་ཕན་ཆོད་ལ། །སེམས་དམྱལ་
10



བ་བསྐོར་ནས་འདས་ལོག་ཡོང་། །ལོ་གསུམ་ཐོག་ནས་རུས་པ་སོས། ། ལོ་དྲུག་
ཕྱིན་པའི་རྗེས་མ་ལ། ། ཡང་སོང་གསུམ་ནས་ ཤ་ལྤགས་སོས། ། མཐའ་མའི་ལོ་
དགུ་སོང་བའི་རྗེས། ། སྙིང་དམར་ཤ་ཁྲག་སོས་ནས་ཡོང་། ། ཟླ་དགུ་ཕྱིན་པའི་
རྗེས་མ་ལ། ། མགོ་སྤྱི་གཙུག་ཀླད་པར་རྣམ་ཤེས་འཁོར། །རྐང་མཐིལ་མས་ནས་
དྲོད་ཅིག་སྐྱེད། །དེ་ནས་ཞག་དགུ་སོང་བའི་རྗེས། །བུ་མོ་གསེར་སྒམ་ནང་ནས་
ཐོན། །འཛམ་བུ་གླིང་གི་ཁྲིམས་བདག་དང་། །འཛམ་བུ་གླིང་གི་རྒྱལ་མོ་དེ། །
ངེད་གཉིས་མ་གཏོགས་གཞན་མ་མེད། །ཁྱེད་རྒྱལ་པོ་དབང་ཐང་གནམ་ལས་
མཐོ། ། མཐོ་ནམ་མཁའི་ཡ་བོ་སུ་ཡིས་འོང་། ། ང་རྒྱལ་མོ་དབང་ཐང་རི་རབ་
འགྱིང༌། །རི་བོ་གཡོ་འགུལ་སུ་ཡིས་འོང་། །ངེད་སྐུ་ཚེ་སྔོན་མོ་ཆུ་ལས་རིང༌། །
ཆུ་དེ་ལ་རྫོགས་པ་ག་ནས་སྲིད། །བསོད་ནམས་རྒྱ་མཚོ་འཁྱིལ་འདྲ་ལ། །དེ་ལ་
སྐམ་རྒྱུ་ཅི་ལ་སྲིད། །དེ་ཚོ་རྒྱལ་པོའི་ཐུགས་ལ་ཞོག །
ཅེས་ཟེར་བའི་གླུ་དེ་ལྟར་ཕུལ་བས། སྟོབས་ཀྱི་རྒྱལ་པོས་ཨཱ་ཁ་ད་འོ་ན་
ངས་ཁྱེད་མ་ཤི་བའི་ཐབས་ཤིག་བྱེད། སངས་རྒྱས་སྟོང་དང་རྩ་གཉིས་ཀྱི་སྐུ་
བཞེངས། བཀའ་འགྱུར་བསྟན་འགྱུར་འབྲི་འདོན། ཕྱོགས་བཞིར་ཚ་ཚ་
དང༌། རྡོ་འབུམ། ཇོ་དར་གང་བཟང་གིས་ཞབས་རིམ་བསྒྲུབས་ན་དེ་ཡིས་
ཕན་པར་ངེས་གསུངས་པས། མོས་ཞབས་རིམ་དེ་རྣམས་ཀྱིས་ཕན་རྒྱུ་ཕར་
བཞག་ང་ལ་གནོད། ད་ལྟ་རང་ཤི་འོང་། ང་སངས་རྒྱས་ལ་དད་པ་ཁབ་རྩེ་
ཙམ་མེད། སངས་ རྒྱས་ཆོས་གོས་དམར་པོ་གྱོན་མི་རིག་ན་ སྙིང་རྩ་འཁྲུག
མ་ཎི་བཏོན་ན་ཞེན་པ་ལོག ལག་འཁོར་བསྐོར་ན་མགོ་ཡུ་འཁོར། མ་ཎི་ཨཾ་
གཅིག་ཐོས་ན་རྣ་བ་འོན་སྙིང་གས། སྡིག་པ་ཤིག་གཅིག་བསད་ན་དགའ་སྤྲོ་
དཔག་ཏུ་སྐྱེ་མི་ཡིན། མི་འོང་པའི་ལས་དེ་ང་ལ་མ་ཤོད་ཅེས་མིག་སྦར་མོས་
བཀབ་ནས་བསྡད། དེ་ལ་རྒྱལ་པོས་གཏམ་ལན་གྱི་ལོ་རྒྱུས་ཚིག་གཅིག་རྐྱང་མ་
གསུངས་། ད་འོ་ན་རྒྱལ་མོ་ཁྱེད་ཀྱིས་ཟེར་བ་ལྟར། ངས་ལོ་དགུ་ཟླ་དགུ་ཞག་
དགུ་མ་རན་བར་དུ་ཉི་མ་ཉི་མཛོད་ནང་དུ་བཅུག རྒྱ་ནག་མུན་པའི་གླིང་དུ་



བསྒྱུར། རྒྱལ་མོ་ཁྱེད་ཀྱི་རོ་རུམ་ནས་ཉལ་ཆོག་གསུངས་ནས་ཁ་ཆེམས་ཁས་
བླང་པར་གདའ། དེ་ཡི་དུས་སུ་རྒྱ་ཡི་བཙུན་མོ་རྣམས་ཀྱིས་རྒྱལ་པོས་སྲིན་མོ་
ཉི་མ་ཁྲི་སྐྱིད་ཀྱི་རོ་རུམ་ནས་རྒྱལ་པོར་དམ་གྲིབ་ཕོག་པ་རྣ་ཐོས་བྱུང་རུང་རེ་ཞིག་
བྱ་ཐབས་མ་བྱུང་། ། །
ཉི་མ་དེ་ཡི་ཕྱི་ཉིན་རྒྱ་ཁྲིམས་དར་གྱི་བུ་མོ་སྤུན་བདུན་བཀའ་གྲོས་མཛད་
པ་བཞིན་བུ་མོ་ཨ་མགོན་དང་ཨ་མན་གཉིས་ཡབ་ཀྱི་དྲུང་དུ་བཅར་ནས་ངེད་
རྣམས་ཀྱི་ཡུམ་ནི་སྔོན་ནས་དགོངས་པ་གཤེགས། དུས་ད་ལྟའི་བར་དུ་དགེ་རྩ་
སྒྲུབ་པའི་ལས་བྱ་ཁོམ་མ་བྱུང་། ངེད་རྣམས་རྒྱ་ནག་རི་བོ་རྩེ་ལྔའི་གནས་ཡུལ།
མཆོད་རྟེན་བཀྲ་ ཤིས་འོད་འབར་ལ་ཕྱག་དང་བསྐོར་སྦྱངས་སུ་འགྲོ་མི་ཡིན།
རབ་ན་བདུན་གསུམ་དགོངས་པ་གནང་བར་མཛོད། དེ་ལྟར་མ་བྱུང་ན་་་་
བདུན་གཉིས་ སམ་གཅིག་དགོངས་པ་གནང་བར་མཛོད་ཟེར་ནས་བུ་མོ་ཨ་
མགོན་མཚོས་གླུ་འདི་བླངས་སོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
ཤར་རྒྱ་ནག་རི་བོ་རྩེ་ལྔ་ནས། ། ཕོ་བྲང་གླང་ཆེན་འགྱིང་རི་ནས། ། ཐུགས་རྗེ་
འཕགས་པ་འཇམ་དཔལ་དབྱངས། ། ཐུགས་མ་གཡེངས་བུ་མོའི་ཁ་འཛིན་་་་་
མཛོད། །གསུང་མི་འགྱུར་ཕྱག་ན་རྡོ་རྗེ་དང༌། ། ཐུགས་མི་འགྱུར་འཕགས་པ་
སྤྱན་རས་གཟིགས། །ཆོས་མ་ཎིའི་སྒྲ་དབྱངས་སིལ་ལེ་ལེ། །རིགས་དྲུག་ཆོས་སྒྲ་
འུར་རུ་རུ། །དེ་རིང་བུ་མོའི་གྲོགས་ལ་བྱོན། ། ལྷ་གོང་མའི་ཆོས་སྒོ་དར་བར་
ཤོག། ཕོ་བྲང་ར་འུ་ཆོས་ཀྱི་རྫོང་། །རྩེ་མོ་གསེར་ཀྱི་རྒྱ་ཕིབས་ཕུབ། །མདའ་ཡབ་
པུ་ཤུ་ཉིལ་སེ་ཉིལ། ། རིག་འཛིན་ལྷ་ཡིས་ཆོས་འཁོར་བསྐོར། ། གདུགས་སེར་
པོའི་ཆོས་སྒྲ་འུར་རུ་རུ། །འོད་དཔག་མེད་ཀྱི་སྤྱན་གྱིས་གཟིགས། ། ཆོས་སྐུའི་
རྒྱལ་ས་ཟིན་པར་ཤོག། ས་འདི་དང་ས་ངོ་མ་ཤེས་ན། །ནག་པོ་རྒྱ་ཡི་ས་ཆ་ནས། །
ར་འུ་ཆོས་རྫོང་ནང་རྒྱུད་ནས། །གཟིམ་ཆུང་ཉི་མ་འོད་ལྡན་ཟེར། །སྨན་ང་འདྲ་
12



ང་ངོ་མ་ཤེས་ན། །རྒྱ་ཁྲིམས་དར་བུ་མོ་སྤུན་བདུན་ནང་། །རྒྱ་ཡི་བུ་མོ་ཨ་མགོན་
མཚོ། ། རྒྱལ་རྒྱུད་མ་ཆད་སྲས་མོ་ཡིན། ། གླུ་འདི་ཀླུ་ངོ་མ་ཤེས་ན། ། རྒྱ་ གླུ་ལྷ་
དཀར་འགྱིང་གླུ་ཟེར། ། གླུ་མགོ་འགྱིང་ཞིང་འགྱིང་ནས་ལེན། །ལྷ་རྒྱུད་སྲས་མོ་
འགྱིང་ཞིང་འགྱིང་། ། གླུ་སྐད་འཚུབ་ཅིང་འཚུབ་ནས་ལེན། ། ལྷ་རྒྱུད་ཆོས་སྐྱོང་
འཚུབ་ ཅིང་འཚུབ། ། ཀླུ་མདའ་མཐའ་ཞིང་མཐའ་ནས་ལེན། ། ལྷ་ཀླུ་གཞི་་་་
བདག་མཐའ་ཞིང་མཐའ། །བུ་ཡུག་བཞིན་དུ་བབས་ནས་ཤོག།གནའ་མི་བོད་ཀྱི་
གཏམ་དཔེ་ལ། །དཔེ་བཞག་ན་འདྲ་མ་འདི་འདྲ་གདའ། །ལྷ་བླ་མ་སྐུ་རྒྱུས་ཆོས་
ལ་བརྩོན། ཆོས་གདམས་ངག་སྒྲུབ་པ་བརྒྱབ་དང་ཕན། །གཤེགས་པོ་ཡར་འདྲེན་
མ་ཐུབ་ན། ། ཆོས་སྒྲུབ་པ་བརྒྱབ་ནས་ ཅི་ཕན་ཟེར། ། དཔོན་ཆེན་པོ་ཁམས་་
གསུམ་དབང་འདུ་བས། །འཇིགས་རྟེན་ཟིལ་གྱིས་གནོན་པའི་དུས་། ། ཁྲིམས་
ཆེན་རང་གིས་མ་སྐྱོང་ན། །བློན་ངན་པས་བློ་ཁ་གཡོ་ཡིས་གཅུས། །མཐོ་རྒྱལ་
པོའི་རྒྱལ་པས་རིམ་ས་འཆོར། ། རྒྱུ་རིན་ཆེན་ཡོད་ཀྱང་མི་ཕན་ཟེར། ། ཕ་ཁུ་བོ་
གཏམ་རྭ་འཚོགས་ཉིན་མོ། །གཏམ་འདུན་མ་གཉིས་ཀྱི་ཇུས་ཤིག་བསྐོར། །
གཏམ་མགོ་བསྐོར་ཡིན་ལེ་མ་ཤེས་ན། ། མི་ཆེན་ཁོག་པ་རྫུན་གྱིས་གང་། །རི་
ཆེན་ཁོག་པ་ཆུ་ཡིས་གང་། །མཐའ་མ་ཕ་ཁུའི་ཇུས་དེ་ཤོར། །གཏམ་དང་འདུན་
མ་མི་ཡོང་ཟེར། །ཕོ་དཔའ་བོ་གཅིག་ལ་དཔེ་ཞིག་ལེན། །རྨོག་དཀར་གྱོན་ནས་
མདའ་གཞུ་འཁུར། །འོག་རྟ་ཆིབས་ནས་དགྲ་ལ་སོང་། །དཔའ་རྩལ་ཇུས་ཟེར་
ལེ་མ་འཛོམས་ན། །སྲོག་དམར་ཐང་ལ་འབེབས་པའི་དུས། ། བློ་འགྱོད་པ་བྱུང་
ན་ཕྱི་ལེ་རེད། ། བུད་མེད་ཐ་དང་ཁྲམ་པ་གཉིས། ། གཡོ་རྒྱུའི་ཇུས་ལ་དེ་བས་
མཁས། །ཆང་ཞིམ་པོས་རང་མགོ་བསྐོར་བའི་དུས། །ཕོ་རང་སྲོག་གཞན་ཀྱིས་
གཅོད་རབས་ཟེར། ། མ་སྲུའི་ཇུས་ལ་བལྟས་པས་ན། ། མ་སྲུའི་ཇ་ཆང་ཚ་གྲང་
དང་། །མར་ཐུད་ཟས་སྣ་ཕུན་ཚོགས་དེ། །མ་རབས་ཁྲམ་པའི་ཁ་ལ་བླུད། །
དུས་མཐའ་མ་ཁྲམ་པས་ཁ་བསླུ་བརྒྱབ། །ཁ་རྐུས་ངོ་རྐུས་རྐུབ་རྐུས་གསུམ། །
ཆང་ཞིམ་པོ་དེ་ཡིས་བཟོ་ལེ་ཟེར། །དེ་ཨེ་རེད་ཡབ་ཆེན་རིན་པོ་ཆེ། །ཟེར་བའི་



ཁ་དཔེ་འདི་འདྲ་གདའ། །ད་ཡབ་ཆེན་རྒྱལ་པོ་རིན་པོ་ཆེ། ། མཆོད་རྟེན་བཀྲ་
ཤིས་ འོད་ འབར་ དང་། ། རྒྱུ་ འཇམ་ དཔལ་ དབྱངས་ ལ་ གསོལ་ བ་ བཏབ། །
སངས་རྒྱས་སྟོང་ལ་དད་པ་བཞག།ཁྱེད་དགའ་སྐྱིད་བཙུན་མོ་ལྔ་བརྒྱས་བསྐོར། །
རྒྱལ་ ཁྲིམས་ཆོས་བཞིན་སྐྱོང་ན་བསམ། ། ལས་ མ་དག་བདུད་བློན་ཁ་ལ་་་་་་
བལྟས། ། སྲིན་མོའི་མྱ་ཞུ་ཁང་ལ་བཞུགས། ། ཤི་རོ་དྲོད་དང་སྦྱར་བ་དེས། །
ཡབ་ཆེན་རྒྱལ་པོར་སྐུ་གྲིབ་ཕོག། ལས་མཚར་མོ་མི་ཡོང་ཐག་ཆོད་རེད། ། རྐྱེན་
དང་ཆག་སྒོ་བུ་ལོན་གསུམ། །འདོད་པ་མེད་དེ་སྔོན་གྱིས་བསྐོས། ། དགྲ་དང་
ཇག་དང་རྐུ་དང་གསུམ། ། ཡོད་ལེ་མི་ཚད་ད་ལོ་བྱུང༌། ། མཁར་རྩེར་ཐན་བྱ་
བབས་དང་གཅིག། ནམ་ཕྱེད་ཝ་མོ་རྒྱལ་དང་གཉིས། །མཐའ་བཞི་དམག་གིས་
བསྐོར་དང་གསུམ། ། རྒྱལ་གཞི་འཆོར་བའི་སྔ་ལྟས་ཡིན། ། དེ་ཚོ་རྒྱལ་པོས་་་
དགོངས་པ་བཞེས། ། དེ་ནས་ཡབ་ཆེན་རིན་པོ་ཆེ། ། ང་རང་བུ་མོ་སྤུན་མོ་་་
བདུན། ། རྩ་ཆེན་རི་བོ་རྩེ་ལྔ་ལ། །ཕྱག་དང་མཆོད་པ་འབུལ་དུ་འགྲོ ། དྲིན་
ཆེན་མ་ཡུམ་འདས་མོ་ཁོང་། ། སྐུ་མྱ་ངན་འདས་ནས་ལོ་མང་སོང་། ། མ་ཡུམ་
དྲིན་ལན་གསོ་པའི་ཆེད། ། ཕྱག་དང་བསྐོར་བ་འགྲོ་ཐག་བཅད། ། རབ་སོང་
བདུན་ གསུམ་དགོངས་པ་སྩོལ། ། མ་ བྱུང་ བདུན་ གཉིས་ དགོངས་ པ་སྩོལ། །
མཐའ་མ་བདུན་གཅིག་དགོངས་པ་སྩོལ། ། ཡབ་ཆེན་ ཐུགས་ལ་ཅི་འདྲ་་་་་་་
གདའ། །དེ་ཚོ་བུ་མོའི་ཞུ་བ་ཡིན། ། གླུ་གོ་ན་རྣ་བའི་ཡིད་ལ་ཞོག། །
ཅེས་ཟེར་བའི་གླུ་དེ་ལྟར་ཕུལ་བས། རྒྱལ་པོས་ཞག་བདུན་གསུམ་ཉི་ཤུ་
རྩ་གཅིག་དགོངས་པ་སྤྱད་ན་ཡུན་རིང༌། བདུན་ གཅིག་ སྤྲད་ན་དུས་ཐུང་།
བདུན་གཉིས་བཅུ་བཞི་དགོངས་པ་སྤྲད་ཆོག རྒྱུ་ནོར་ཟས་གསུམ་ཅི་དགོས་
ཁྱེར། མཆོད་རྟེན་བཀྲ་ཤིས་འོད་འབར་ལ་ཕྱག་མཆོད་ གང་འདོད་སྒྲུབས།
རྒྱ་ནག་ཞིང་ཆེན་བཅོ་བརྒྱད་ལ་ཉི་མ་དང་ཟླ་བ་སྐར་མ་གསུམ་གྱི་སིལ་གྲིབ་མི་
སྣང་བ་ན། བསྙབ་པའི་འཁྱར་བ་ལག་རིང་དང༌། མགྱོགས་པའི་འཇག་མ་
རྐང་རིང༌། ཟ་བའི་དཔྲལ་བ་ཁ་ཆེ་གསུམ་ལ་ཉི་མའི་འོད་གཅིག་དང༌། སྐར་
14



མའི་འོད་གཅིག ཟླ་བའི་འོད་གཅིག་ཁོང་གསུམ་ལ་གནང་རོགས་ཞུས་ཤོག་
གསུངས། བུ་མོ་སྤུན་བདུན་གྱིས་རྒྱ་རས་དམ་འབོག་སྔོན་པོའི་འབོག་སྒྲིལ་རེ་
རེ་རྒྱབ་ཏུ་འཁུར། སྨུག་ཆུང་རྒྱ་དྲེལ་བདུན་ལ་ཚོགས་མཆོད་འབུལ་བའི་ཉེར་
མཁོ་ རྣམས་ བཀལ་ནས་ མཆོད་ རྟེན་ བཀྲ་ཤིས་འོད་ འབར་ ཀྱི་ གནས་ སུ་ བྱོན།
དེར་བུ་མོ་སྤུན་བདུན་མ་ གཏོགས་གཞན་སུ་ཡང་མེད་པས་ བཟའ་འཐུང་ལ་་
ལོངས་སྤྱད་ནས་བཞུགས། ཕྱི་ཉིན་ཉི་མ་ཤར་དྲོས་ཙམ་ལ་དར་གདན་རེ་རེའི་
སྟེང་ལ་བཞུགས་ནས་ཁ་ རྡབ་ལག་ རྡབ་ཀྱིས་རྩེད་མོ་རྩེད་བཞིན་ པའི་ སྐབས།
ཨ་མན་མཚོ་ཡི་ཞལ་ནས་ང་རང་རྣམས་དེ་འདྲ་མ་བྱེད། ངེད་རྣམས་ཀྱི་ཡབ་
འཇམ་དཔལ་དབྱངས་ཀྱི་སྤྲུལ་པ་ལ། སྲིན་མོ་ནག་པོའི་སྐུ་གྲིབ་ཕོག རྒྱ་
ཞིང་ཆེན་བཅོ་བརྒྱད་མུན་ཆེན་ཁ་བ་ནག་པོའི་འོག་ཏུ་ཚུད། དེས་མི་ཚད་
མཐའ་མ་རང་ཡུལ་དུ་རྒྱ་དུ་རུ་ཁ་པ་མི་སླེབས་པ་ངེས་པ་མེད། དེར་བརྟེན་ང་
རང་རྣམས་ཀྱིས་ཤར་ཕྱོགས་གླིང་གི་ས་ཆ་ལ་སྐུ་རྗེ་སེང་ཆེན་རྒྱལ་པོ་ཞེས་འབོད་
པ། ལྷ་ཚངས་པ་དཀར་པོའི་ཐུགས་སྲས། གཉན་སྐུ་ལྷ་གེར་འཛོའི་སྐུ་ཚ།
ཀླུ་གཙུག་ན་རིན་ཆེན་གྱི་སྲས་པོ། སློབ་དཔོན་པདྨའི་སྐུ་ཚབ། སངས་རྒྱས་
སྟོང་གི་ཕོ་ཉ། ནག་ཚོགས་བདུད་ཀྱི་གཤེད་མ་ཁོང་ལ་སྐྱབས་ཅིག་བཅོལ་ན་ཇི་
འདྲ་འདུག་ཟེར་ནས་ཨ་མན་མཚོ་ཡིས་བུ་མོ་རྣམས་ལ་གླུ་འདི་བླངས་སོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། ལྷ་ཆོས་སྐུ་ལོངས་སྐུ་སྤྲུལ་སྐུ་གསུམ། །
བྱིན་རླབས་ཅན་གྱི་ལྷ་གསུམ་མཁྱེན། ། མཁྱེན་གཟིགས་བུ་མོའི་ཁ་འཛིན་་་་་
མཛོད། །ས་འདི་ས་ངོ་མ་ཤེས་ན། ། ཤར་རྒྱ་ནག་རི་བོ་རྩེ་ལྔ་རེད། ། རི་བོ་རྩེ་
ལྔའི་ཕོ་བྲང་ནང་། ། འཕགས་པ་གནས་བརྟན་བཅུ་དྲུག་བཞུགས། ། ཤར་་་་་་
འཇམ་དཔལ་དབྱངས་ཀྱི་ཞིང་ ཁམས་ལ། ། ནུབ་སྣང་བ་མཐའ་ཡས་ ཕོ་བྲང་
རེད། ། སྨན་ང་འདྲ་ང་ངོ་མ་ཤེས་ན། ། རྒྱུ་འཇམ་དཔལ་དབྱངས་ཀྱི་སྲས་མོ་
ཡིན། ། ང་རང་བུ་མོ་སྤུན་བདུན་འདི། ། འདོད་པ་ཕྱིང་དཀར་ལེབ་གཅིག་



བྱས། ། ཟས་ཞིམ་པོ་ཐང་ཁུག་གཅིག་ནས་བཟས། ། ད་རེས་ཉོན་དང་བུ་མོ་་་
རྣམས། ། ད་ལོ་ཡབ་ཆེན་ཀུན་ཀོན་ལ། ། བདུད་བློན་ནམ་མཁའ་ཐོག་བཟུང་
གཅིག། མགྱོགས་པའི་༢ ཇག་མ་རྐང་རིང་གཉིས། ། བསྙབ་པའི་འཕྱར་བ་ལག་
རིང་གསུམ། །མ་རུངས་ཞེ་ནས་ཇུས་ངན་བཤམས། ། མཁས་མཁས་སྙན་པའི་
ཁ་བསླུ་བརྒྱབ། །མཐའ་ཡི་སྲིན་མོ་པང་ལ་བསུས། ། ཕོ་བྲང་མུན་པའི་གླིང་ལ་
བསྒྱུར། ། ལས་ངན་རྒྱལ་པོར་འཁོར་ནས་གདའ། ། གནའ་མིའི་དཔེ་ལ་འདི་
འདྲ་གོ ། བླ་མ་རབ་འབྲིང་ཐ་གསུམ་ཟེར། ། རབ་དེས་ཆོས་ཀྱིས་འཁོར་ལོ་
བསྐོར། །ཆོས་དཀར་ཕྱོགས་བསྟན་པའི་སྲུང་མ་མཛད། །འབྲིང་དེས་རང་རྒྱུད་
ཆོས་ལ་བསྒྱུར། ། ཐ་མའི་བླ་མ་ཆོས་མེད་བས། ། ཁོག་སྟོད་སེར་པོ་གསེར་གྱི་
མདོག། ཁོག་སྨད་དམར་པོ་བྱུ་རུའི་མདོག། རྔ་བོ་རྡུང་བཞིན་མིག་རྩ་གཟེངས། །
དབང་བསྐུར་བྱེད་ཅིང་བྱིན་ཡང་བྱེད། །ཁྲ་ཆུང་མིག་དེ་བུ་མོར་གཡེངས། །བླ་
མའི་གདམས་ངག་རྐུབ་ལ་ཤོར། །དེ་འདྲའི་བླ་མ་ཨ་དགོས་ཆུང་། ། དཔོན་ལ་
རབ་འབྲིང་ཐ་གསུམ་ཟེར། །རབ་དེས་ཁམས་གསུམ་དབང་དུ་འདུས། །འཇིག་
རྟེན་ཟིལ་གྱིས་གནོན་ལེ་ཡིན། །འབྲིང་དེས་རང་སྡེ་རང་གིས་བསྐྱངས། །རང་
བདེ་མི་སྐྱིད་གཉིས་ཀ་ཡོང་། །ཐ་དེས་རང་གཞན་གཉིས་ཀ་བརླག། དགྲ་གཅིག་
བྱུང་དུས་མགོ་གཅིག་སྐུར། ། དགྲ་ཡ་གཅེས་ཕྲུག་གསོ་གསོ་བྱེད། ། དགྲ་ཇག་
གཉིས་ཀྱི་འགོ་དཔོན་བྱས། ། ཟས་ནོར་ཡོད་ཚད་དེ་ལ་སྦྱིན། །གཡོག་ཨ་ཉོག་
ཐམས་ཅད་མུ་གེས་བསད། ། ཁྱི་རྒན་ཡན་ཆོད་ལྟོ་སྐལ་བཅད། ། དེ་འདྲའི་་་
དཔོན་པོ་ཨ་ དགོས་ཆུང་། ། ཚོང་དཔོན་རབ་འབྲིང་ཐ་གསུམ་ཟེར། ། ཚོང་་་
དཔོན་རབ་དེ་ཆས་པའི་དུས། །རྒྱ་ཟོག་ནོར་བུ་དབུས་ལ་འདྲེན། །དབུས་ཟོག་
ནོར་བུ་རྒྱ་ལ་འདྲེན། །ཚོང་ཁེ་སྐྱེད་བསྐོར་བའི་རྒྱུ་ནོར་དེ། །ཚོང་ཟོག་དམ་པའི་
ཆོས་ལ་བསྒྱུར། ། ལྷ་ཇོ་བོར་གསེར་གསོལ་གསེར་ཀོང་ཕུལ། ། དགོན་གྲྭ་ཚང་
ཀུན་ལ་མང་འགྱེད་བྱེད། །ཚོང་དཔོན་འབྲིང་དེ་ཆས་པའི་དུས། ། རྒྱུ་ནོར་ཡོད་
ལེ་བགོ་བཤའ་བརྒྱབ། །མི་སྡེ་རང་སྡེ་ཕྱུག་པོ་བཟོས། །མི་སྨོན་རང་སྨོན་གཉིས་



ཀ་ཡོང་། ། ཚོང་དཔོན་ཐ་དེ་ཆས་པའི་དུས་། ། ཆང་རང་མགོ་འཁོར་མི་རང་
གིས་བཏུང་། ། རང་ རྒྱུ་སྐྱོན་མེད་མི་ལ་བཙོང་། ། མི་རྒྱུ་སྐྱོན་ཅན་རང་གིས་་་་
ཉོས། ། དགྲ་ཇག་པ་གཉིས་དང་ཁ་མཐུན་བྱས། ། ཚོང་ཟོག་ཡོད་ལེ་རྐུ་འཇལ་
བརྒྱབ། །ཟོག་རྟ་དྲེལ་ཐམས་ཅད་མུ་གེར་སྦྱར། །མཐའ་མ་དམྱལ་བའི་གཏིང་
རྡོ་ཟེར། ། སྨན་ལ་རབ་འབྲིང་ཐ་གསུམ་ཟེར། ། མོ་རབ་གཡུ་མཚོ་འཁྱིལ་བ་་
བཞིན། ། མཚོ་ལ་གཡོ་འགུལ་ག་ནས་ཡོང༌། ། མོ་འབྲིང་རྒྱ་ལྕང་བཙུགས་པ་
བཞིན། །རྩེ་མོ་རླུང་གིས་འགུལ་ན་ཡང་། ། རྩ་བ་རི་ལྟར་བརྟན་ལེ་ཟེར། །མོ་ཐ་
ལ་ཁའི་དར་ལྕོག་བཞིན། །ཤར་རླུང་རྒྱག་དུས་ནུབ་ལ་འཁྱེར། །རླུང་འཚབ་མ་
འཚུབ་ཀྱིས་རང་མགོ་བསྐོར། ། ཐ་མ་དར་ལྕེ་རླུང་གིས་འཁུར། །མི་སྨྱོ་མགོ་བ་དེ་
ཁྱི་ཡིས་འབྲད། །འདྲེ་མགོ་བ་དེས་ཕ་ཟོག་འཕུང་། ། འཁོལ་འཚུབ་འཚུབ་བ་
དེས་རང་སྲོག་འཕུང༌། ། མི་མགོ་ཡང་ཀླད་པ་ཆུ་ལས་སླ། །ཟེར་བའི་གཏམ་དེ་
བདེན་རབས་བྱུང༌། །ཡབ་ཆེན་ཀ་རོ་རྒྱལ་པོ་ལ། །ད་ལོ་སྲིན་མོའི་སྐུ་གྲིབ་ཕོག།
ལྷ་བདུད་ལ་གྱུར་ན་འདྲེ་ལས་སྡུག། བཅོས་པའི་ཐབས་དེ་དཀའ་མོ་ཡིན། །ནད་
རྩ་ཆེན་ལུས་ལ་འགྲིམ་པའི་དུས། ། སྨན་ལྷ་རྗེས་གསོ་བ་ཁག་པོ་ཡིན། ། གདོན་
བགེགས་རྒྱབ་ནས་འཐམས་པའི་དུས། ། བསླུ་ཐབས་ཟེར་བ་དཀའ་མོ་ཡིན། །
ད་རེས་རྒྱ་ཡི་བུ་མོ་རྣམས། །གླིང་དཀར་ནོར་བུའི་གཡང་རྭ་ན། ། སྐུ་རྗེ་འཛམ་
གླིང་རྒྱལ་པོ་བཞུགས། །ཐུགས་ཟག་མེད་མངོན་ཤེས་མཁྱེན་མི་རེད། ། ཁོང་ལ་
སྐྱབས་བཅོལ་ཞུས་ན་བསམ། །རྒྱ་ཡིག་པོ་ཏི་གསེར་མགོ་དེ། །རིན་ཆེན་ནོར་བུ་
སྣ་ལྔས་བསྒྲིལ། །རྒྱ་དར་ལེ་མཚོ་ཡི་བདག་མོ་དེ། །མཚོ་བདག་ཚེ་རིང་དབང་མོ་
ལ། ། རྒྱ་བྱ་ཤང་པར་སྤྲུལ་རོགས་ཞུས། །སེང་ཆེན་ལྷ་ཡི་རྒྱལ་པོ་ལ། ། འབུལ་
རོགས་ཞུས་ན་ཡག་གདའ་བསམ། །ལས་དེ་འདྲ་མ་བསྒྲུབ་འདུག་ཟེར་ན། ། རྒྱ་
ཞིང་ཆེན་བཅོ་བརྒྱད་འདྲེ་ལ་འགྱུར། །སྐྱིད་པའི་ཉི་མ་མཐོང་ལེ་མིན། །བཟང་
བའི་དུས་ཤིག་ག་ན་ཡོད། །ཐབས་དང་ཤེས་རབ་བུ་མོས་འཚོལ། ། གླུ་གོ་ནས་ཨེ་
བྱུང་ཨ་ལྕེ་ཚོ། །མ་གོ་གླུ་ལ་འགྲེལ་པ་མེད། །



ཅེས་ཟེར་བའི་གླུ་དེ་ལྟར་ཕུལ་བ་དང་། བུ་མོ་རྣམས་ཀྱིས་ཨ་མན་མཚོ་
ཡིས་གསུང་པར་མངོན་པར་བསྟོད། ཁྱེད་ཀྱིས་ཟེར་བའི་གཏམ་དེ་བདེན།
ཡིན་ནའང་མཚོ་བདག་ཚེ་རིང་དབང་མོ་ཇི་ལྟར་འཚོལ་དགོས་ཞེས་བཀའ་གྲོས་
མཛད་པའི་སྐབས་དེར། ནམ་མཁའ་སྤྲིན་གྱི་གཞལ་ཡས། འཇའ་ཁ་མདོག་
རྣམ་བཀྲའི་ཀློང་རོལ་ནས་མ་ནེ་ནེ་དཀར་མོས་བུ་མོ་རྣམས་ལ་སྐད་ཆེ་ཡང་མི་ཆེ་
སྦྲང་བུའི་སྐད། ཆུང་ཡང་མི་ཆུང་སྦྲང་བུའི་སྐད་ཙམ་གྱི་རྟར་དྲངས་ཏེ་ལུང་
སྟོན་འགུར་གླུ་འདི་བླངས་སོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
གནས་གཡུ་ལོ་བཀོད་པའི་ཞིང་ཁམས་ནས། ། དུང་ལོ་འབར་བའི་གདན་སྟེང་
ནས། ། མཐོ་གསེར་ལོ་བརྩེགས་པའི་ཁྲི་སྟེང་ནས། ། འཇའ་འོད་འཁྱིལ་བའི་
གུར་ཁང་ནས། །མ་རྗེ་བཙུན་སྒྲོལ་མ་དཀར་སྔོན་རྣམས། །དུས་དེ་རིང་ཨ་མའི་
གྲོགས་ལ་བྱོན། ། ལྷ་ཆོས་སྐུ་ལོངས་སྐུ་སྤྲུལ་སྐུ་གསུམ། །བྱིན་རླབས་ཅན་གྱི་ལྷ་
གསུམ་མཁྱེན། ། མཁྱེན་གཟིགས་ཨ་མའི་གླུ་སྣ་དྲོངས། །ས་འདི་ས་ངོ་མ་ཤེས་
ན། ། ཤར་རྒྱ་ནག་རི་བོ་རྩེ་ལྔ་ནས། །མཆོད་རྟེན་བཀྲ་ཤིས་འོད་འབར་ཟེར། །
སྐུ་གསུང་ཐུགས་ཀྱི་གདན་ས་རེད། །ང་འདྲ་ང་ངོ་མ་ཤེས་ན། །ནམ་མཁའ་སྤྲིན་
གྱི་གཞལ་ཡས་ནས། །དགུང་སྨན་གནམ་ནེ་དཀར་མོ་ཟེར། ། མ་གོ་འབོད་པ་
རྒྱག་མི་ཡིན། ། མ་ཤེས་ལམ་སྟོན་བྱེད་མི་ཡིན། ། སྐྱབས་ཞུ་བའི་མི་ཡི་མགོན་
སྐྱབས་ཡིན། ། གླུ་འདི་གླུ་ངོ་མ་ཤེས་ན། ། སྐད་ཆེ་ཡང་མི་ཆེ་སྦྲང་བུའི་སྐད། །
ཆུང་ཡང་མི་ཆུང་སྦྲང་བུའི་སྐད། ། གླུ་ལ་སྦྲང་གླུ་ཟིལ་མ་ཟེར། ། སྦྲང་བུའི་སྐད་
ལ་ཆེ་རྒྱུ་མེད། །ཨ་མགོན་མཚོ་དང་ཨ་མན་མཚོ། །ཁྱེད་རྒྱ་ཡི་བུ་མོ་སྤུན་བདུན་
དེ། །རྒྱ་འཇམ་དཔལ་དབྱངས་ཀྱི་རུས་རྒྱུད་ཡིན། །ཕ་རུས་དུང་ཟླ་དཀར་ཆུང་
རེད། །མ་རུས་གཡུ་ཆུང་སྔོན་མོ་རེད། །ལས་ཀྱི་བུ་མོ་ང་ལ་ཉོན། །སེམས་པ་ལྷ་
ལ་དཀར་དང་གཅིག། ལྟ་བ་བདུད་ལ་གནག་དང་གཉིས། །དད་པ་གླིང་ལ་ཆེ་
18



དང་གསུམ། །བཟང་གསུམ་རྟེན་འབྲེལ་འགྲིགས་ལེ་དེ། ། རྒྱ་སྡེ་བསོད་ནམས་
ཆེ་ལེ་རེད། །འཛམ་གླིང་འདུག་བདེ་འོང་ངེས་རེད། ། སྐུ་སེང་ཆེན་ནོར་བུ་དགྲ་
འདུལ་ཁོང༌། ། གོང་མ་ལྷ་ཡི་ཐུགས་སྲས་རེད། ། འགྲོ་དྲུག་འདྲེན་པའི་བླ་མ་
རེད། །ནག་ཚོགས་འདུལ་བའི་དམག་དཔོན་རེད། ། སྔ་དྲོ་གསོད་པའི་བཤན་
པ་རེད། ། ཕྱི་དྲོ་འདྲེན་པའི་བླ་མ་རེད། །གར་འགྲོ་རང་དབང་ཐོབ་ལེ་རེད། །
སྐྱབས་ཁོང་ལ་ཞུས་ན་ནོར་ཡ་མེད། །སྲིན་མོའི་རོ་རུལ་སྲེག་མི་དེ། ། གླིང་སེང་
ཆེན་མེད་ན་བྱ་ཐབས་མེད། ། རྒྱལ་པོ་བགེགས་ལས་མགོན་མི་དེ། ། གླིང་ལྷ་ཀླུ་
མེད་ན་བྱ་ཐབས་མེད། །སྲིན་མོ་ཉི་མ་ཁྲི་སྐྱིད་དེ། ། ལྷོ་འཛམ་བུ་གླིང་གི་གཏན་
དགྲ་རེད། ། དབུ་ནག་མི་ཡི་སྒེར་དགྲ་རེད། ། སངས་རྒྱས་བསྟན་པའི་སྤྱི་དགྲ་
རེད། །ཁྲི་སྐྱིད་རྨེག་མེད་མ་བཅོས་ན། །འཛམ་གླིང་ཆོས་སྒྲ་གྲགས་ལེ་མིན། །
དེ་ནས་ཨ་མའི་མ་བློ་ཉོན། །རྒྱ་ཡིག་པོ་ཏི་གསེར་མགོ་དང༌། །བུ་མོའི་བརྡ་ཡིག་
གླིང་ལ་རྫོངས། །ཨ་ཡིག་བ་ཡིག་ད་ཡིག་གསུམ། །མཁའ་འགྲོའི་བརྡ་རྟགས་དེ་
ལ་འཛོམས། ། ཤར་གླིང་དཀར་གཡང་གི་རྭ་བ་ལ། །རྒྱ་ནག་བརྡ་ཡིག་འཁྲོལ་མི་
དེ། ། སྐྱ་ལོའི་སེང་ལྕམ་འབྲུག་མོ་ཡོད། ། སྒྲོལ་མ་དཀར་མོའི་སྤྲུལ་པ་ལ། ། མི་
ཤེས་ལས་དེ་གཅིག་ཀྱང་མེད། ། ཕ་ཁུ་རི་རྒྱལ་ལྷུན་པོའི་ནང་། །སྤྱི་དཔོན་རོང་
ཚ་ཁྲ་རྒན་ཁོང་། །བློ་ཤེས་རབ་ནམ་མཁའ་སྒོ་ཕྱེ་ཡིན། །སྤྱི་དཔོན་མི་ཤེས་ག་ལ་
སྲིད། །མཚོ་བདག་ཚེ་རིང་དབང་མོ་ལ། །ཨ་མས་ལུང་བསྟན་ཤང་པར་སྤྲུལ། །
རྒྱ་ཡིག་པོ་ཏི་གསེར་མགོ་དང་། །བུ་མོའི་བརྡ་ཡིག་ཁྲ་ཆུང་གཉིས། ། ཤར་སྤྲིན་
དཀར་ལ་ཡི་ལ་མགོ་རུ། །འབྱོར་ལེ་ཨ་མས་བྱེད་པས་ཆོག། གླིང་དཀར་དཔུང་གི་
ནང་རྒྱུད་ནས། བརྡ་ཡིག་ལེན་མི་དེ་ན་ཡོང་། ། དེ་ནས་ཨ་མའི་མ་བློ་ཁྱེད། །
གཏམ་མང་པོ་རྒྱ་ཡུལ་ཤོད་རྒྱུ་མེད། ། མང་ན་ཆག་སྒོའི་གཞི་མ་ཡིན། །ཡིན་
ལུགས་དཔེ་ལ་འདི་འདྲ་གདའ། །ཁྱོད་ལ་ཕ་མ་བུ་གསུམ་ཟེར། །ཁྱོད་ཀྱི་ཕ་མ་
བུ་གསུམ་དེ། །འཕྲེད་ལ་སྐྱེས་པའི་ཁ་དང་གཅིག། ཐུར་ལ་ཟུག་པའི་མཚན་མ་
གཉིས། ། གྲོད་སྤུའི་ཡུ་བ་དེ་དང་གསུམ། ། གྱོད་ཀྱི་ཕ་མ་བུ་གསུམ་ཡིན། ། དེ་



ནས་ཉོན་དང་བུ་མོ་སྤུན། ། ཁ་གྲུ་བཞི་གྱོད་ཀྱི་སྒོ་མོ་ཡིན། ། ནར་ནར་ལྕེ་ལ་
བདག་པོ་གྱིས། །དབྱར་ཟླ་གསུམ་ལྕགས་ལ་ཅ་ག་གྱིས། །དགུན་ཟླ་གསུམ་རྫ་ལ་
ཅ་ག་གྱིས། །ཟེར་ཡང་ཟེར་ལ་བདེན་ཡང་བདེན། ། ཆུ་ཆེན་འབབ་ལུགས་མ་
ཤེས་ན། །ལུང་པ་ཆུ་ཡིས་འགེངས་ཉེན་ཆེ། །མི་ཆེན་འགྲོ་ལུགས་མ་ཤེས་ན། །
མཐའ་མ་ཁྲིམས་ལ་སྦྱར་རབས་ཡོད། །བླ་མ་བཞུགས་ཚོད་མ་ཟིན་ན། །ཆོས་ཁྲི་
མི་ལ་ཤོར་རབས་ཡོད། ། མ་ངན་བུ་མོས་སྤྱང་མདོག་བཏོན། ། མགར་མཁས་
པས་ལྕགས་ལ་དངུལ་མདོག་འདོན། །ཟེར་བའི་གཏམ་དེ་ཐུགས་ལ་ཞོག།།
ཅེས་ཟེར་ནས་ནམ་མཁར་འཇའ་ཡལ་བ་ལྟར་ཕྱག་ཕེབས་པ་དང་། བུ་
མོ་རྣམས་ཀྱིས་གོས་ཆེན་འཇའ་གླིང་སྔོན་མོའི་ཐོག་སྟེང་ལ་གི་གུ་ན་ནོ་འགྲེང་བུ་
མེད་པ། འོག་ལ་ཞབས་ཀྱུ་ར་བཏགས་ལ་བཏགས་མེད་པའི་ཞུ་ཚིག་ཡི་གེ་སྟོང་
སྐུད་དམར་པོས་འཚེམ་དྲུབ་བྱས། ནང་མི་འགྱུར་ཆུ་གླིང་སྔོན་མོས་བསྒྲིལ།
ཕྱི་མི་འགྱུར་མེ་གླིང་དམར་པོས་བཏུམས། ལྕགས་ནག་རིན་ཆེན་འབར་བའི་
རྩེ་མོ་ལ་གསེར་ཆེན་ཞུན་མར་མཚན་རྟགས་བཀོད། མ་འོང་ལུང་བསྟན་་་་
མཚོན་པའི་རྒྱ་ཡི་པོ་ཏི་གསེར་མགོ་བཅས་གྲ་སྒྲིག་ཨང་གསར་བྱས་ནས་བཞུགས་
པའི་སྐབས་དེར། མཚོ་བདག་ཚེ་རིང་དབང་མོས་ཤང་བྱ་ལ་སྤྲུལ་ནས་གཤོག་
བཀྲབ་ལན་གསུམ་མཛད། བརྡ་ཡིག་མཆུ་ཡིས་བསྣམས་ནས་ཞལ་གླིང་ཕྱོགས་
སུ་བསྒྱུར་ནས་འཕུར་ཐལ་ལོ། ། ། །
20



ལེའུ་གཉིས་པ།
ནེ་ནེའི་ལུང་ལྟར་སྐྱེས་བུ་ཡིས། །
རྒྱ་ཡིག་པོ་ཏི་གསེར་མགོ་བླངས། །
སྤྱི་དཔོན་འབྲུག་མོ་མཉམ་སྦྲེལ་གྱིས། །
མཁའ་འགྲོའི་བརྡ་ཡིག་འགྲེལ་པ་བརྒྱབ། །
དེ་ཡི་ཚེ་གླིང་དཀར་ནོར་བུའི་གཡང་རྭ། གནས་མཁའ་སྤྱོད་གྲུབ་པའི་
ཞིང་ཁམས། འཛམ་གླིང་ས་ཡི་ལྟེ་བ། བདེ་ཆེན་ལྷ་ཡི་ཕོ་བྲང་ན་སྐུ་རྗེ་སྟོབས་
ཀྱི་རྒྱལ་པོ་སངས་རྒྱས་གེ་སར་ཁོང་། སྐུ་མཁར་སེང་འབྲུག་སྟག་རྩེའི་ནང་རྒྱུད།
ཚོམས་ཆེན་ཀ་བ་སྟོང་ལྡན། པདྨ་འོད་ཀྱི་གནས་ཡུལ་དུ། ཆོས་སྐུའི་སྒོམ་
ཐག་སྐུ་ལ་གསོལ་ཞིང་བལྟ་སྒོམ་ཆོས་ལ་མཛད། ཐུགས་རྗེ་ཆེན་པོ་སྤྱན་རས་
གཟིགས་ཀྱི་མ་ཎིའི་སྒྲ་དབྱངས་གྲགས་ནས་མཚམས་ལ་བཞུགས་པའི་སྟག་ལོའི་
ཚེས་ཉེར་དགུའི་ནུབ་ནམ་ཕར་གསལ་ཕར་ལ་མ་གསལ། ཚུར་གསལ་ཚུར་ལ་
མ་གསལ། དབུ་རི་བོས་གསེར་ཞྭ་མ་གྱོན། དམའ་རྒྱ་མཚོར་ཟིལ་ཐིག་མ་
ཕོག དགུང་སྐར་ཚོགས་གྲལ་ར་མ་ཐོར་བའི་སྐབས་དེར། ནམ་མཁའ་སྤྲིན་
གྱི་གཞལ་ཡས་ནས་སངས་རྒྱས་ཆོས་སྐུའི་སྒྲ་གྲགས། བར་ནས་ཆུ་སྤྲིན་ལྷ་མོ་
རྣམས་ཀྱིས་དུང་དང༌། རྒྱ་གླིང༌། སིལ་སྙན་རོལ་མོའི་སྒྲ་གྲགས། སྐུ་་་
མཁར་སེང་འབྲུག་སྟག་རྩེར་འཇའ་དཀར་དམར་འཁྲིགས་པའི་ཀློང་རོལ་ནས་
མ་ནེ་ནེ་གནམ་ནེ་དཀར་མོས་སེང་སྒོ་མེད་གདན་སྐྱོང་འོག་ལ་ཆིབས། གཡུ་
འབྲུག་ སྔོན་ མོ་ རྗེས་ སུ་ འབྲངས། ཕྱག་ གཡས་ ནས་ཚེ་བུམ་ འཁྱིལ་ལེ་ལེ།
གཡོན་ནས་རབ་གནས་ཐར་ར་ར། ཞལ་ནས་མགུར་མ་སིལ་ལེ་ལེ། རིགས་



རྒྱུད་མཁའ་འགྲོ་བྱེ་བ་འབུམ་གྱིས་བསྐོར་ནས་སྐུ་རྗེ་སྟོབས་ཀྱི་རྒྱལ་པོར་གླུ་རྟ་ཁུ་
བྱུག་འགྱུར་ཆེན་ལ་དྲངས་ནས་ལུང་འདི་སྐད་ཅིག་བཞེངས་སོ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། །གླུ་ཐེངས་
གསུམ་ངག་གི་འགུགས་ལུགས་རེད། ། གླུ་མཆོད་གཅིག་མཆོད་གཉིས་མཆོད་
དང་གསུམ། ། གླུ་མཆོད་གསུམ་དཀོན་མཆོག་རྣམ་གསུམ་མཆོད། །མཆོད་བཞི་
རྒྱལ་ཆེན་སྡེ་བཞི་མཆོད། །མཆོད་ལྔ་རྒྱལ་བ་རིགས་ལྔ་མཆོད། ། མཆོད་དྲུག་
ཐུབ་པ་རིགས་དྲུག་མཆོད། ། མཆོད་བདུན་སངས་རྒྱས་རབ་བདུན་མཆོད། །
མཆོད་བརྒྱད་པད་མ་འདབ་བརྒྱུད་མཆོད། ། མཆོད་དགུ་འཁོར་ལོ་རྩེ་དགུ་་་
མཆོད། ། མཆོད་བཅུ་འོག་མིན་ཞིང་ཁམས་ནས། ། མ་རྒྱུད་མཁའ་འགྲོ་བྱེ་་་་
འབུམ་མཆོད། ། དེ་རིང་ཨ་མའི་གྲོགས་ལ་བྱོན། །ས་འདི་ས་ངོ་མ་ཤེས་ན། །
ཤར་གླིང་ལྷ་ཡི་དཀྱིལ་འཁོར་ནས། ། གནས་མཁའ་སྤྱོད་གྲུབ་པའི་ཞིང་ཁམས་
ནས། ། སྐུ་མཁར་སེང་འབྲུག་སྟག་རྩེ་ཟེར། ། ཐུགས་རྗེ་སངས་རྒྱས་ནོར་བུ་
ཁྱེད། ། རྗེ་རིགས་གསུམ་དགོན་པོའི་སྤྲུལ་པ་རེད། ། ཐུགས་མ་གཡེངས་ཨ་མའི་
གླུ་ལ་གསོན། ། གསོན་དང་ཞུ་རྒྱུ་འགའ་རེ་ཡོད། ། ང་རྒྱུས་རྩ་བ་བཤད་པས་
ན། ། རྒྱ་གར་ཡུལ་གྱི་ཚུར་མཐའ་ནས། །བལ་པོ་ཡུལ་གྱི་ཕར་མཐའ་ནས། ། ཨ་
སུ་ར་ཡི་བྲག་ཕུག་ནས། །མ་ཡུམ་ཆེན་གནམ་ནེ་དཀར་མོ་ཟེར། ། གླུ་འདི་གླུ་ངོ་
མ་ཤེས་ན། །མཁའ་འགྲོའི་ཁུ་བྱུག་འགྱུར་ཆེན་རེད། ། ས་ག་མ་ཡུལ་ལ་མི་ལེན་
དེ། །དུས་དེ་རིང་སྐྱེས་བུ་ཁྱེད་ལ་ལེན། །དེ་རིང་ཉི་མའི་ཕན་ཆོད་ལ། ། ཁྱེད་གེ་
སར་དམག་གི་རྒྱལ་པོ་ཡིས། ། དཔུང་ཆེན་དམག་གི་འགོ་མོ་དྲངས། ། སེར་པོ་
ཧོར་དང་སྨུག་པོ་འཇང༌། ། བྱང་བདུད་དཔོན་དང་ཤིང་ཁྲི་བཅས། ། གཡེར་
གྲགས་ཆེ་བའི་ཕྱོགས་བདུད་བཞི། །མིང་མེད་རྩ་བ་གཏིང་ནས་བཅད། ། ནག་
ཚོགས་བསྟན་པའི་གཞི་མ་བརླག། སངས་རྒྱས་ཆོས་ཀྱི་བསྟན་པ་བཙུགས། །
རིགས་དྲུག་འཁོར་བའི་འདམ་ནས་དྲངས། ། དགའ་སྐྱིད་རང་དབང་ཐོབ་ན་
ཡང་། ། རྒྱ་ནག་བཀྲ་ཤིས་ར་བ་ལ། ། རྒྱ་སྡེ་ཞིང་ཆེན་བཅོ་བརྒྱད་ཆགས། ། ཕོ་
22



བྲང་ར་འུ་ཆོས་རྫོང་ན། །འཇམ་དཔལ་དབྱངས་ཀྱི་སྤྲུལ་པ་བཞུགས། །བདུད་
བློན་ནམ་མཁའ་ཐོག་བཟུང་གཅིག། མགྱོགས་པའི་འཇག་མ་རྐང་རིང་གཉིས། །
བསྙབ་པའི་འཕྱར་བ་ལག་རིང་གསུམ། །བདུད་ཆེན་བློན་པོ་མི་གསུམ་གྱིས། །
མཐའ་རྒྱ་མཚོ་ཆེན་པོའི་ཕར་མཐའ་ནས། །སྲིན་མོ་ཉི་མ་ཁྲི་སྐྱིད་ཞེས། ། ལྷ་ཆོས་
གནག་པའི་མོ་བདུད་དེ། ། རྒྱ་རྗེ་རྒྱལ་པོའི་འདུན་མར་བསུས། ། རྒྱ་ནག་ཁྲིམས་
ཀྱི་རྒྱལ་མོར་བཀོད། །དེ་ནས་འཇམ་སྤྲུལ་རྒྱལ་པོ་ཁོང༌། །གནས་མཆོག་རི་བོ་རྩེ་
ལྔ་ལ། ། རི་བསྐོར་རི་གཟིགས་བྱོན་པའི་ཚེ། ། ལྷ་ཆེན་ཚངས་པ་དཀར་པོ་གཅིག།
གཉན་ཆེན་ སྐུ་ ལྷ་གེར་མཛོ་ གཉིས། ། ཀླུ་རྒྱལ་ གཙུག་ན་རིན་ཆེན་གསུམ། །
དཀར་ཕྱོགས་སྲུང་མའི་འཁོར་དང་བཞི། ། ཞ་བོ་བརྒྱ་དང་ལྐུགས་པ་བརྒྱ། །
འོན་པ་བརྒྱ་དང་འཇའ་ཕོ་བརྒྱ། ། ལོང་བ་བརྒྱ་ཚན་ལྔ་ལ་སྤྲུལ། ། རྡོ་རྗེ་མེ་རི་
འདྲ་བ་ཡི། ། སྟེགས་བུའི་སྟེང་ན་གར་ཆེན་འཁྲབ། ། ཐབས་ཀྱིས་ཁྲི་སྐྱིད་མགོ་མོ་
བསྐོར། །སངས་རྒྱས་བསྟན་པའི་སྤྱི་དགྲ་དེ། །འཇིག་རྟེན་ཕར་ལམ་མངགས་
པའི་རྗེས། །རྒྱ་རྗེས་མོ་རོ་རུམ་ནས་བཞུགས། །ཉི་མ་ཉི་མཛོད་ནང་དུ་བཅུག།ཟླ་
བ་ཟླ་མཛོད་ནང་དུ་བཅུག། སྐར་མ་སྐར་མཛོད་ནང་དུ་བཅུག། རྒྱ་ནག་མུན་པའི་
གླིང་ལ་བསྒྱུར། ། ཁྲི་སྐྱིད་འཆི་ཁའི་ཁ་ཆེམས་བཞིན། ། ལོ་དགུ་ཟླ་དགུ་ཞག་པོ་
དགུ །རུམ་ནས་བསྐྱར་དུ་གསོན་ཐབས་བྱེད། །ལོ་དགུའི་ཐོག་ནས་ཁྲི་སྐྱིད་
མ། ། འདས་ལོག་བྱུང་ན་ཆག་སྒོ་ཆེ། ། སྐྱིད་པའི་ཉི་མ་རྟ་རྔ་ཙམ། ། མི་མཐོང་
སྡུག་གིས་གཟིར་ངེས་ཡིན། །དེ་སྟེ་སེང་ཆེན་རིན་པོ་ཆེ། ། རྒྱ་ཁྲིམས་དར་བུ་མོ་
སྤུན་བདུན་གྱིས། །བསྐུར་བའི་པོ་ཏི་གསེར་མགོ་དང་། །བརྡ་ཡིག་གསེར་ཆེན་
ཞུ་ཡིག་དེ། ། གཞེས་ཀྱི་ལྷ་ཉིན་དཀར་པོ་ལ། ། ཤར་གླིང་དཀར་སྟོད་ལ་འབྱོར་
ནས་ཡོང་། ། ཁྱེད་རྒྱལ་པོ་རྒྱ་ལ་ཕེབས་དགོས་ཡོད། ། ཕེབས་དོན་མཁའ་འགྲོ
འི་བརྡ་ཡིག་ནང༌། །ལོ་རྒྱུས་རིམ་བཞིན་གསལ་ནས་ཡོང༌། ། ཉི་མ་གཞེས་ གྱི་
ཚུན་ཆོད་ལ། ། སྟག་རོང་དཔོན་པོ་ཁྲོ་ཐུང་གཅིག། དཔའ་ཚ་ཞང་འདན་མ་བྱང་
ཁྲ་གཉིས། །ཤར་སྤྲིན་དཀར་ལ་ཡི་ལ་མགོ་ལ། ། དམག་དཔོན་གཉིས་ཀྱིས་སྒུག་



སྡོད་གྱིས། །ཚེས་ཆེན་ཉི་ཤུ་རྩ་ལྔའི་ཐོག། བྱ་ཤང་པ་ཤར་ཕྱོགས་རྒྱུ་ནས་བྱོན། །
སྤྲིན་དཀར་ལ་ཡི་དགུང་རོལ་ནས། ། རྒྱ་ཡིག་པོ་ཏི་གསེར་མགོ་དང༌། ། སྤུན་
བདུན་བརྡ་ཡིག་བསྐྱུར་ནས་ཡོང་། ། ཀློག་མི་སེང་ལྕམ་འབྲུག་མོ་ཡིན། །གོ་བ་སྤྱི་
དཔོན་རྒྱལ་པོས་གྲོལ། ། དགོངས་པ་ སངས་རྒྱས་ཁྱེད་ཀྱིས་ བཞེས། ། དེ་ནས་
རིམ་བཞིན་ཞུ་རྒྱུ་ལ། །རི་རབ་འབར་བའི་ཁང་གཟིམ་ན། །བྱ་ཤང་པའི་མུ་མོ་
མདོ་སྒྲོན་བཞུགས། ། རྩེད་ཡག་ལུ་གུ་ཐང་ཆེན་ནས། ། གཡུ་ཡི་དགོ་བ་ར་ཆེན་
དེ། ། ཤང་པ་བྱ་ཡིས་ལེན་དགོས་ཡོད། ། དེ་ཚོ་སེང་ཆེན་དགོངས་པ་བཞེས། །
གླུ་མཐོལ་བ་བྱུང་ན་བཟོད་པ་བཞེས། ། ངག་འཆལ་བ་བྱུང་ན་མཐོལ་ལོ་་་་་་
བཤགས། །དབུ་ཚུར་ལ་སྒུར་དང་དབང་ཞིག་བསྐུར། །ཞལ་ཡར་ལ་ཁྱོག་དང་
བདུད་རྩི་འདྲེན། །རྗེ་རྒྱལ་པོའི་ཐུགས་ལ་དེ་ལྟར་ཞོག། །
ཅེས་ གསུངས་ནས་ནམ་ མཁར་ འཇའ་ ཡལ་ བ་ ལྟར་ མི་ སྣང་ བར་ གྱུར།
སྐུ་རྗེ་སྟོབས་ཀྱི་རྒྱལ་པོ་སངས་རྒྱས་གེ་སར་གྱི་དགོངས་པར། ང་ཡིས་འགྲོ་བ་
རིགས་དྲུག་སེམས་ཅན་ཐམས་ཅད་ཀྱི་དོན་དུ་ཆོས་ཀྱི་འཁོར་ལོ་བསྐོར། སྤྱན་
རས་གཟིགས་ཀྱི་མ་ཎི་ མཚམས་ལ་འཇུག་ པའི་ སྐབས་འདིར། མ་ནེ་ནེས་་་
འཇམ་དབྱངས་སྤྲུལ་པའི་རྒྱལ་པོ་ལ་སྲིན་མོའི་རོ་གྲིབ་ཕོག་པ་དང༌། ལོ་དགུ་
ནས་ཁྲི་སྐྱིད་འདས་ལོག་བྱུང་ཚེ་འཛམ་བུ་གླིང་ལ་བདེ་བ་མི་འབྱུང་བའི་ལུང་
བསྟན་མཛད། སྔར་སློབ་དཔོན་པདྨས་ལྷ་སྲས་ཁྱེད་ནམ་ཞིག་རྒྱ་ཡུལ་དུ་་་
བྱབས་ཁྲུས་བྱེད་པར་ཕེབས་དགོས་ལེའི་དུས་ཤིག་ཤར་ཡོང་གསུངས་མྱོང་བས་
དུས་དེར་བབས་ལེ་འདྲ་གདའ། ཡིན་ནའང་རྒྱ་ཡུལ་དུ་མ་ཆས་གོང་རང་ཡུལ་
གྱི་མི་རྣམས་ལ་སྤྱན་རས་གཟིགས་ཀྱི་དབང་བསྐུར་བྱིན་རླབས་བྱེད་དགོངས་
ནས་སྤྱན་ནམ་མཁར་གཟིགས་ནས་བཞུགས་པའི་སྐབས་དེར། སེང་ལྕམ་་་
འབྲུག་མོ་དང་། མེ་བཟའ། བོད་ཕྲུག་མི་ཆུང་ཁ་བདེ། གཞུ་ག་དར་བློན་
པོ་ཕྱིང་སྔོན། བྱང་ཁྲི་ཤོག་བུ་ཡི་འབྲུག་གྲགས་བཅས་རྒྱལ་པོའི་དྲུང་དུ་བྱུང་བ་
དང༌། རྒྱལ་པོས་ཁྱེད་རྣམས་ཀྱིས་མཁར་རྩེར་དར་འཕྱར་དུང་འབུད་གྱིས་
24



ཤོག་གསུངས། ཁོང་རྣམས་ཀྱིས་དར་འཕྱར་དུས་འབུད། ལྷ་བསང་དཀར་
པོ་སྤྲིན་དཀར་འདྲ་ལེ་ཞིག་བཏང་བ་དང་། རྨ་དེལ་ཡག་སྟག་ཐང་ཁྲ་མོའི་
སྟེང་ལ་ཉི་ཟླ་སྐར་གསུམ་དགུང་ལ་འཛོམས་འདྲ། གླིང་སྟོད་སྨད་བར་གསུམ་
གྱི་དཔའ་རྡུལ་དཔུང་དང་བཅས་པ་ཁྲིགས་སེ་འདུས། རང་བབས་ཀྱི་གྲལ་
རབ་སོ་སོར་འཁོད་པ་དང་། ཇ་མ་རྣམས་ཀྱིས་གསེར་ཟངས་ཆང༌། དངུལ་
ཟངས་ཇ། དུང་ཟངས་ཞོ་དང་འོ་མས་བཀང་སྟེ་དཔའ་རྡུལ་རྣམས་ལ་་་་་་
འཛོམས་སྟོན་གཟབ་རྒྱས་བཤམས་རྗེས། སྐུ་རྗེ་སྟོབས་ཀྱི་རྒྱལ་པོས་སྤྱན་རས་
གཟིགས་ཀྱི་སྐུ་མདོག་མངོན་་སུམ་སྟོན་ཞིང་། གསེར་གྱི་རིགས་སྔ་སྤུངས་སེ།
དར་གྱི་ཅོད་པན་ཤིག་སེ། སྐུ་ལུས་གར་སྟབས་འཁྱུག་སེ། ཕྱག་གཡས་ལ་
གསེར་གྱི་ཚེ་བུམ། ཕྱག་གཡོན་ལ་དངུལ་གྱི་དྲིལ་ཆུང༌། མདའ་དར་གཡས་
དང་། ཕྱེ་མར་གཡོན་གྱིས་བཏེགས། སྤྱན་རས་གཟིགས་ཀྱི་མ་ཎིའི་རིལ་བུ་
བཅས་གནང་ཐོན་པ་དང་། སྐུ་རྗེ་རྒྱལ་པོས་ད་འོ་ན་ཚ་ཞང་འདན་མ་བྱང་ཁྲ་
དང་། ཨ་ཁུ་ཁྲོ་ལུ་གཉིས་འོ་མ་བརྒྱལ། ཤར་སྤྲིན་དཀར་ལ་ཡི་ལ་མགོ་རུ།
རྒྱ་ཡིག་པོ་ཏི་གསེར་མགོ་ཟེར་ལེ་ཞིག་རྒྱ་བྱ་ཤང་པ་ཞིག་གིས་འཁྱེར་ནས་ཡོང་།
དཔའ་རྩལ་དྲུག་འཛོམས་པའི་འདན་མ་དང་མཐུ་དང་རྫུ་འཕྲུལ་མངའ་བ་ལ་ཁྲོ་
རྒྱལ་ཡན་ཆོད་མེད་པས་དེ་ལེན་ཤོག་ཅེས་བཀའ་གནང་། ཕྱི་ཉིན་ཁྲོ་ཐུང་དང་
ཚ་ཞང་འདན་མ་བྱང་ཁྲ་གཉིས་ལམ་དུ་ཞུགས། ཞག་ཚུགས་གཅིག་གི་ས་ལ་
འབྱོར་བའི་དུས། འདན་མས་སྟག་རོང་དཔོན་པོ་ཁྲོ་ཐུང་ཁྱེད་ཚེ་གཅིག་གི་
དཔོན་པོ་ཡིན། ངེད་གཉིས་ཕོ་ལ་རྒོད་ཞན་ཟེར་བ་དང་། རྟ་ལ་མགྱོགས་
ཞན་ཟེར་བ་ཡོད་ན་མ་གཏོགས་དཔོན་ཟེར་བ་མེད། དེ་རིང་ཨ་ཁུས་ཤིང་འཐུ།
ཐབ་སྐྱིད། ཆུ་ལེན། མེ་འབུད་ཇ་བསྐོལ་གྱིས་ལ་ཆིབས་རྟ་རྩྭ་ཆུ་གང་བཟང་
ཞིག་ལ་སྐྱེལ་དགོས་ཟེར་། ཁྲོ་ཐུང་གི་སེམས་ལ་འདན་མ་ཕོ་གོ་རྒོད་པས་ཁ་ཡ་
མི་འོང་ བསམ་ བཞིན་ ལགས་ སོ་ ཟེར་ནས་ ཅི་ གསུང་ བཀའ་ བཞིན་ བསྒྲུབས།
འདན་མ་ནི་གཟིམ་ལ་སོང་བར་གདའ། །



ཕྱི་ཉིན་ཤར་སྤྲིན་དཀར་ལ་ཡི་ལ་མགོར་ཉི་ཟེར་རྐང་འོག་ཏུ་འཕྲོས་ཙམ་ལ་
རྒྱ་ཡི་ཕྱོགས་ནས་ནག་ལ་ཆུང་བ་བྱིའུ་ཙམ་ཞིག་ལྡིང་ནས་ཡོང་བ་གཟིགས་པས།
འདན་མས་ཁོ་རེ་ཁྲོ་ཐུང་རྟ་མགྱོགས་པོ་འཁྲིད་ཤོག་གསུངས་། ཨ་ཁུས་རང་གི་
རྟ་ལ་སྒ་སྲབ་གདན་བསྟོད་གློ་ལེན་གོང་ཐག་ལེགས་པར་བསྡམས། འདན་
རྟའི་ གློ་ གློད་གོང་ གློད་ རྨེད་ ཐག་ གློད། ལྷུག་ གསུམ་ བཟོས་ནས་ཁྲིད་ཡོང་།
ཡཱ་ཚ་ཞང་འདན་མ་བྱང་ཁྲ། མི་ཆེན་གྱི་དཔའ་བོ། འཛམ་བུ་གླིང་གི་བཀའ་
བློན། གླིང་རྗེ་སྟོབས་ཀྱི་རྒྱལ་པོའི་སྤྱན་བསལ། ནོར་བུ་ཁྱེད་ཀྱི་ཆིབས་པ་
ངས་འདིར་འཁྲིད་ཡོད་ཟེར། འདན་མ་ཆིབས་ཐོག་ཏུ་བུད་པ་དང་བྱ་ཤང་པ་
མགོ་ཐོད་དུ་བྱུང་། རྒྱ་བྱར་གླུ་ཞིག་ལེན་སྙམ་ནས་འདན་མས་རྟ་ཐོག་ཏུ་ཟུར་
འདུག་ཅིག་བྱས་པ་དང་རྟ་ཐོག་ནས་ལྷུང་སོང་བས། རྒྱ་བྱ་འཇིགས་ཤིང་སྐྲག་
ནས་རྒྱ་ཡིག་པོ་ཏི་གསེར་མགོ་སྐྱ་ཐར་རེར་ས་ལ་འཕངས་ནས་ ཤར་རེར་རང་
ཡུལ་དུ་ཕྱག་ཕེབས་པར་གདའ། ཁྲོ་ཐུང་གིས་དེ་མར་རྒྱ་ཡིག་པོ་ཏི་གསེར་མགོ་
ས་ནས་བསྒྲུགས། རྒྱབ་ཏུ་འཁུར་ནས་མི་རྟ་གཉིས་ཐལ་བ་འཕྱུར་རེར་སོང༌།
འདན་མས་རྟ་ལ་སྒ་སྲབ་གདན་བསྟོད་བྱས་ནས་ག་ལེར་རྗེས་ནས་ཡོང་། ཁྲོ་
ཐུང་གིས་ལམ་བར་དུ་ཕྱི་འཐུམ་ཕྱེ་ནས་གོས་ཆེན་འཇའ་གླིང་སྔོན་མོ་ལ་སྟོང་
སྐུད་དམར་པོས་འཚེམ་བུ་བརྒྱབ་པའི་ཡི་གེར་ཡང་ཡང་བལྟས། གི་གུ། ན་
རོ། འགྲེང་པོ། ཞབས་ཀྱུ། ཡ་བཏགས་ཅི་ཡང་མེད་པའི་ཡི་གེ་འདི་འདྲ་
སུས་ཤེས་སྙམ་ནས་སྔར་བཞིན་བསྒྲཧལ། རིན་ཆེན་བྱུ་དམར་གྱི་ཕྲེང་བ་བརྒྱ་
ཆག་བཅུ་གསུམ་དང་། མུ་ཏིག་གི་ཕྲེང་བ་དཀར་དམར་བརྒྱ་ཆག་བཅུ་འདུག་
པ་དེ་རྣམས་རང་ལ་དགོས་ཆེ་བསམས་ནས་ཨམ་ཕྲག་ནང་དུ་བཅུག རྒྱ་ཡིག་
པོ་ཏི་གསེར་མགོ་དེ་གེ་སར་གྱི་མདུན་དུ་ཕུལ། རང་མཁར་དུ་ལོག་ནས་རྩ་
ཆེའི་ནོར་བུར་ཡང་ནས་ཡང་དུ་བལྟས། དགའ་བ་འབུམ་གྱིས་མྱོས་ནས་ཁོག་
འཛུམ་ཤིག་གེར་བཞུགས་པར་གདའ། །
རྒྱལ་བློན་བྱིངས་རྣམས་ཀྱིས་རྒྱ་ཡིག་པོ་ཏི་གསེར་མགོ་གཅིག་གིས་གཅིག་
26



ལ་སྤྲད་ནས་ཡར་བལྟ་དང་མར་བལྟ། ཕར་བལྟ་དང་ཚུར་བལྟ་། ཐ་ན་མགོ་
འཇུག་བསྒྱུར་ནས་བལྟས་ཀྱང་ནང་དོན་སུས་ཀྱང་མ་ཤེས། ཡི་གེས་ང་ཚོ་ངོ་
ཤེས་ཀྱང་ང་ཚོས་ཡི་གེ་ངོ་མི་ཤེས་ཟེར་ནས་བཞུགས་པའི་སྐབས་དེར། འདན་
མ་འོ་བརྒྱལ་ཚུལ་གྱིས་དེར་བྱུང་བ་དང་སྐུ་རྗེ་སྟོབས་ཀྱི་རྒྱལ་པོས། ཡཱ་བློན་
ཆེན་འདན་མ་བྱེས་ནས་འཁོར་བ་ཤིན་ཏུ་བཟང་། ལམ་བར་དུ་འོ་བརྒྱལ་ཆེ་
གསུངས་པ་དང་། འདན་མས་རྨོག་ཞྭ་ཕུད་ནས་གླུ་འདི་བླངས་སོ། །
ཀླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་
ལྷ་ཞིག་འབོད་ལེ་འདི། །གནས་རྒྱ་གར་ཆོས་སྐུའི་གདན་ས་ནས། །བྱ་རྒོད་ཕུང་
རིའི་དབུ་རྩེ་ནས། །གྲུབ་ཆེན་ས་ར་ཧ་པ་མཁྱེན། ། ཟ་ཧོར་རྒྱལ་པོའི་རྒྱལ་རྒྱུད་
ལ། ། ལྷ་པདྨ་འབྱུང་གནས་ ཁྲོས་པའི་སྐུ། ། དབང་དྲག་རྩལ་ལ་གསོལ་བ་་་་་
འདེབས། །ས་འདི་ས་ངོ་མ་ཤེས་ན། ། ཤར་གླིང་གཡང་གི་རྭ་བ་ནས། །འདུ་རྭ་
སྟག་ཐང་ཁྲ་མོ་ཟེར། ། མི་ང་འདྲ་ང་ངོ་མ་ཤེས་ན། ། ཤར་རླུང་རི་དྲུག་མཁར་
རྫོང་ནས། ། ཚ་ཞང་འདན་མ་བྱང་ཁྲ་ཟེར། ། གནམ་ས་གཉིས་ལ་ གྲགས་ལེ་་
ཡིན། ། གླུ་འདི་གླུ་ངོ་མ་ཤེས་ན། །འདན་མའི་མཚར་ཤོག་དགུ་སྒྲིལ་ཟེར། །ས་
ག་མ་ཡུལ་ལ་མི་ལེན་དེ། །དེ་རིང་མི་ལེན་ཀ་མེད་རེ། ། སྐྱིད་ན་ཇ་ཆང་འཛོམས་
ཀླུ་ཟེར། ། སྡུག་ན་རང་སེམས་གསོ་ གླུ་ཟེར། ། དགའ་སྐྱིད་འཛོམས་པའི་རྒྱལ་
བློན་རྣམས། །གསོན་དང་ཞུ་རྒྱུ་ཨེ་འདྲ་གདའ། ། ཁྲོ་རྒྱལ་དཔོན་དང་འདན་མ་
ང་། ། ཤར་སྤྲིན་དཀར་ལ་ཡི་ལ་མགོ་ལ། ། འབྱོར་ནས་ཞག་ཚུགས་བབས་པའི་
དུས། །ངས་ཨ་ཁུ་ཁོང་ལ་སྐུ་རྩེད་ཞུས། །ཚེ་གཅིག་གི་དཔོན་པོ་ཁྲོ་ཐུང་ཡིན། །
ཕོ་ལ་རྒོད་ཞན་ཟེར་ལེ་དང། ། རྟ་ལ་མགྱོགས་ཞན་ཡོད་ན་ཡང༌། ། དེ་རིང་མི་ལ་
དཔོན་གཡོག་མེད། ། མེ་འབུད་ཆུ་ལེན་བྱེད་རོགས་བྱས། ། ཆིབས་པ་རྩྭ་ཆུར་
བཀྲམས་རོགས་བྱས། །ཨ་ཁུས་ལེགས་སོ་ལེགས་སོ་ཟེར། །བྲེལ་མ་འཚུབ་ཀྱིས་
མེ་ཚ་འབུད། ། ཨ་ཁུའི་རྒྱ་ཡང་མེ་ཡིས་འཚིག། འུ་ཟི་ཇ་ལ་ཚ་འཐུང་བརྒྱབ། །
ཁོག་དྲོད་ལུས་དྲོད་འཕེལ་ནས་བྱུང༌། ། རྒྱ་སྤྲིན་དཀར་ལ་ཡི་ལ་སྐེད་དེ། །ལ་
27



༠༠/
གཟུགས་མཐོ་ལེ་གནམ་དང་མཉམ། ། མཐོ་ཉི་ཟླ་ཡིན་ཀྱང་མཐོ་རྒྱུ་མེད། ། ལ་
སྒང་རླུང་བུ་མདའ་ལས་ཚ། །མགོ་ཝ་ཞྭ་དྲིན་ཆེན་མ་ལས་ལྷག། ལ་མགོར་སླེབས་
ནས་སོ་གཅིག་བཙུགས། །བྱ་ཤང་པ་ཨེ་ཡིན་བསམ་ལེ་ཞིག། ནག་ལ་ཆུང་ལེ་བྱི་
ཆུང་ཙམ། །བྱས་ལེ་འདྲ་ཞིག་མཁའ་ནས་ལྡིང༌། ། ངེད་གཉིས་འདུག་པའི་ས་
དེར་བྱུང་། ། ལ་མོ་ཨ་ཁུར་སྐད་འབོད་བརྒྱབ། ། བཞོན་རྟ་མྱུར་དུ་འཁྲིད་ཤོག་
བྱས། ། བཞོན་རྟ་ཨ་ཁུས་འཁྲིད་ནས་བྱུང༌། །དེ་མར་འདོ་བའི་གོང་ན་བུད། །
ཨ་ཁུས་བསམ་ངན་གློ་མེད་གློད། ། ལྷུག་གསུམ་སྒ་ལོག་འགྱུར་བའི་དུས། ། ང་
འདན་མ་མི་བརྟན་རྟ་ལས་ ལྷུང་། ། བྱ་ཆེན་ ཤང་པ་ང་ལ་འཇིགས། ། པོ་ཏི་་་
གསེར་མགོ་ས་ལ་འཕངས། ། ལུས་གཤོག་པ་བཀྲུབ་ནས་རང་ཡུལ་སོང་། ། ང་
འདན་མས་སུག་བཙུགས་སྐྱེད་པ་བསྒྲེངས། །མིག་ཁྲོ་རྒྱལ་དཔོན་ལ་སྡིགས་པའི་
དུས། །ང་འདན་མ་མི་གཅིག་རྟ་གཅིག་དེ། །ཁེར་བུ་མི་མེད་ཐང་ལ་བཞག། པོ་
ཏི་གསེར་མགོ་ས་ནས་བསྒྲུགས། །འདོ་བ་འཕར་བའི་གོང་དུ་བུད། ། རྒོད་ཐང་
དཀར་བཞིན་དུ་ཆས་ནས་སོང་། །ལེགས་ཉེས་དབྱེ་འབྱེད་མི་ཤེས་སོ། །སྐུ་སེང་
ཆེན་ལྷ་ཡི་བླ་མ་ལགས། །ལས་དེ་ཚོའི་ཇུས་དེ་ཅི་འདྲ་རེད། ། དེ་སྔ་ང་རང་རྒྱལ་
བློན་རྣམས། ། ལྷ་གོང་མའི་ལུང་དང་སྐྱེས་བུའི་བཀའ། །མི་ཉན་ཟེར་བ་གཅིག་
ཀྱང་མེད། །རྗེ་རྒྱལ་བློན་སེམས་པ་གཅིག་བསྒྲིལ་ཡིན། །དུས་ད་ལོའི་ཇུས་ཀྱི་ཉི་
མ་ལ། ། རྒྱལ་བློན་སེམས་པ་ཁག་ཁག་རེད། ། ཁྲོ་ཐུང་རང་ཡུལ་འགྲོ་ལུགས་་
དང་། །ཡི་གེ་བྲེལ་གྱིས་འཁྱེར་ལུགས་གཉིས། །ལེགས་བསམ་འདན་མའི་ཞེ་ལ་
མེད། །ཡང་ན་ཨ་ཁུ་གཡོ་ཐབས་རེད། ། མིན་ན་ཨ་ཁུའི་འཕྲུལ་ཐབས་རེད། །
ལེགས་ཉེས་བྱ་བའི་སྡོམ་ཚིག་དེ། །རྒྱལ་བློན་རྣམས་ཀྱིས་དཔྱད་པར་འཚལ། །
ཅེས་ གླུ་དེ་ལྟར་ཕུལ་བ་དང༌། སྐུ་རྗེ་ སྟོབས་ཀྱི་རྒྱལ་པོས་ཞལ་འཛུམ་
བཞིན་འདན་མར་བྱམས་བརྩེས་གཟིགས། དཔའ་བོ་འདན་མ་བྱང་ཁྲ་ཁྱེད།
འཕངས་པའི་ མདའ་ མོ་ དགྲ་འདུལ་ལ། མངགས་པའི་ མི་ ཕོ་གོ་ཆོད་ཡིན།
རྒྱུག་པའི་རྟ་ཕོ་འགྲོས་བཟང་ལ། མངོན་མཁྱེན་རྟ་ཕོ་ཅང་ཤེས་ཡིན། ལས་
28



རྫུན་མ་མི་ཤེས་འདན་མ་བདེན། གཏམ་ལ་གཡོ་ ལྷད་ག་ལ་སྲིད། ལས་་
བདེན་པའི་སྡོམ་ཚིག་རྗེས་གསལ་ཡོང་། ལྷོ་འཛམ་བུ་གླིང་གི་མངའ་ཞབས་ལ།
ཁྱེད་མི་རྟ་མཚུངས་འདྲ་ཤིན་ཏུ་དཀོན། ལ་ཆེན་རྩ་བ་བཤད་པས་ན། རྒྱ་
ཡིག་པོ་ཏི་གསེར་མགོ་དེ། སྐུ་ཁྲོ་ལུས་ད་ལྟ་ང་ལ་གནང༌། ཁོང་སྐུ་ངལ་བ་
གསོ་ལ་རང་གཞིར་ཐལ། སྟེང་གི་གུ་འགྲེང་བུ་ན་རོ་གསུམ། འོག་ཞབས་ཀྱུ་ར་
བཏགས་ལ་བཏགས་གསུམ། དབྱངས་འདོགས་ཅི་ཡང་མེད་ལེའི་གསེར་ཡིག་
འདི། བློན་འདན་མ་ཁྱེད་ཀྱི་ཨེ་ཤེས་གཟིགས་དང་གསུངས། འདན་མས་
གསེར་ཡིག་འོད་ལྡན་ཕྱག་ལ་བཞེས། མགོ་མཇུག་ གྱུར་ནས་ལན་གསུམ་་་་
གཟིགས། གཡས་གཡོན་ གྱུར་ནས་ལན་གསུམ་གཟིགས་ཀྱང་ ཧ་གོ་འདི་གོ་
མེད་པའི་སྐབས་དེར། དཀྱིལ་གྲལ་གྲལ་ཀྱི་གྲལ་འགོ གུང་ཨ་ལོང་ཅན་གྱི་
གདན་སྟེང་ནས་སྤྱི་དཔོན་རོང་ཚ་ཁྲ་རྒན་གྱིས་ཡར་གཉེར་བཅོ་བརྒྱད་ཡར་ལ་
འཕྱིས། མར་གཉེར་བཅོ་བརྒྱད་མར་ལ་འཕྱིས། སྤྱན་མིག་གཡས་པར་་་་
གསེར་གྱི་ཀ་བ་བསླངས། གཡོན་ལ་དངུལ་གྱི་ཀ་བ་བཙུགས། པོ་ཏི་གསེར་
མགོ་འདན་མའི་ཕྱག་ནས་བཞེས། རྒྱལ་མཆོག་རིན་པོ་ཆེའི་གསོལ་ཅོག་སྟེང་
དུ་བཞག ང་མི་རྒན་གྱི་གླུ་འདི་གསན་པར་ཞུ་ཟེར་ནས་གླུ་འདི་ཕུལ་ལོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་
ལྷ་ཞིག་འབོད་ལ་འདི། ། ལྷ་ཆོས་སྐུ་ལོངས་སྐུ་སྤྲུལ་སྐུ་གསུམ། །བྱིན་རླབས་ཅན་
གྱི་ལྷ་གསུམ་མཁྱེན། ། མཁྱེན་གཟིགས་ ཨ་ ཕོའི་ གླུ་ སྣ་དྲོངས། ། ཤར་གཡུ་ལོ་་་
བཀོད་པའི་ཞིང་ཁམས་ནས། །མ་རྗེ་བཙུན་སྒྲོལ་མ་དཀར་སྔོན་རྣམས། །དུས་
དེ་རིང་མི་རྒན་ཇུས་ལ་གཟིགས། །ས་འདི་ས་ངོ་མ་ཤེས་ན། །ཤར་གླིང་དཀར་
མཐོང་བ་ཀུན་སྨོན་ཟེར། ། གྲལ་རབས་གོ་དགུའི་ནང་རྒྱུད་ནས། །དཀྱིལ་གྲལ་
གྲལ་གྱི་གྲལ་མགོ་ནས། ། ང་འདྲ་ང་ངོ་མ་ཤེས་ན། ། སྤྱི་དཔོན་རོང་ཚ་ཁྲ་རྒན་
ཟེར། ། ཀླུ་འདི་གླུ་ངོ་མ་ཤེས་ན། །མཐོ་རི་རྒྱལ་རྩེ་ནས་གླུ་ཞིག་ལེན། །འབྲུག་ཕོ་
ཐོང་བཞིན་དུ་གནམ་ནས་གྲགས། །ཉི་ཟླ་ཀླད་ཡུ་འཁོར་ལེ་བྱེད། །ས་དོག་མོའི་



ངོས་ནས་གླུ་ཞིག་ལེན། ། ཁུ་བྱུག་ལྕང་རྩེ་འགྱུར་བཞིན་གྲགས། ། བྱི་ཆུ་ཀླད་ཡུ་
འཁོར་ལེ་བྱེད། ། མཐའ་རྒྱ་མཚོའི་ཀློང་ནས་གླུ་ཞིག་ལེན། ། གཡུ་འབྲུག་མཚོ་
ནས་འགྱིང༌ གླུ་ གྲགས། ། ཉ་ཆུང་ཀླད་ཡུ་འཁོར་ལེ་བྱེད། ། སྐུ་རྗེ་ནོར་བུ་དགྲ་
འདུལ་ཁྱེད། །རིགས་གསུམ་མགོན་པོའི་རྣམ་སྤྲུལ་ལ། །ཐམས་ཅད་མཁྱེན་པའི་
བདག་པོ་རེད། །སྤྱི་དཔོན་གསལ་འདེབས་མི་དགོས་དེ། །ཀུ་རེ་གནང་ནས་ཅི་
ལ་ཕན། ། རྒྱ་ནས་འབྱོར་བའི་བརྡ་ཡིག་འདི། ། འབྲུ་དོན་སྤྱི་དཔོན་མི་ཤེས་་
ཀྱང༌། ། རྒྱ་ཁྲིམས་དར་བུ་མོ་སྤུན་བདུན་དེ། ། ཤར་མཁའ་འགྲོ་དུང་སྐྱོང་སྐྱེ་བ་
ཟེར། །མ་མཁའ་འགྲོ འི་བརྡ་ཡིག་ལོས་ཀྱང་ཡིན། ། གླིང་དཀར་པོའི་ཕྱོགས་
ལ་གཏོང་ལུགས་དེ། །རྒྱ་ནག་ཁྲིམས་ཀྱི་རྒྱལ་པོ་ཁོང་། །འཇམ་དཔལ་དབྱངས་
ཀྱི་སྤྲུལ་པ་རེད། ། ཡང་མིན་ན་སྐུ་གྲིབ་ཕོག་ལེ་རེད། ། ཡང་མིན་ཆག་སྒོ་འཕྲད་
ལེ་རེད། ། ཐན་དང་དགྲ་དང་གྱོད་དང་གསུམ། ། དེ་གསུམ་ནང་ནས་ཅི་བྱུང་
དེ། ། བཤད་མི་དགོས་ལག་པའི་མཐིལ་ན་གསལ། ། མདང་སུམ་ཝ་མོ་བརྒྱལ་
ལུགས་གཅིག། ད་ནང་ཨ་ཀྲད་མེད་ལུགས་གཉིས། ། ཐན་རྟགས་རྒྱ་ལ་བྱུང་བའི་
ངོ། །ཆུ་དང་འོ་མ་འདྲེས་ལེ་དེ། །རུལ་སྦལ་མིན་པས་འབྱེད་ས་མེད། ། རྒྱ་ཡིག་
པོ་ཏི་གསེར་མགོ་འདི། །གོས་ཆེན་འ ཇའ་གླིང་ནང་དུ་བསྒྲིལ། ། སྒྲིལ་རས་གོས་
ཆེན་ནང་མའི་ངོས། །གསེར་ཆེན་ཞུན་མའི་ཡིག་ཐེལ་ མནོན། ། སྐུད་དམར་
འཚེམ་དྲུབས་བཀོད་ལེ་འདི། ། ཁྲིམས་བདག་བུ་མོ་སྤུན་བདུན་གྱི། ། སྐྱབས་
ཞུའི་བརྡ་ཡིག་ཡིན་ངེས་རེད། ། འབྲུག་མོ་མིན་པས་ཀློག་མི་མེད། །དོན་ཆེན་
བརྡ་ཡིག་འབྲུག་མོས་ཀློགས། ། འགྲེལ་པ་སྤྱི་དཔོན་ང་ཡིས་བྱེད། ། འབྲུ་དོན་
རྒྱལ་བློན་རིག་པས་དཔྱོད། ། གོ་ན་རྣ་པའི་ཡུལ་ལ་ཞོག། མ་གོ་ གླུ་ལ་སྐྱོར་རྒྱུ་
མེད། །
ཅེས་ཟེར་བའི་གླུ་དེ་ལྟར་ཕུལ། ཨོག་ཚོམ་གཡས་བྱུག་གཡོན་བྱུག་བྱས་
ནས་བཞུགས་པ་དང༌། རྒྱལ་མཆོག་རིན་པོ་ཆེས་ཞལ་འཛུམ་བཞིན་ངེད་ལ་མ་
ནེ་ནེ་དཀར་མོའི་ལུང་བསྟན་ཨེ་འདྲ་བྱུང་གསུངས་ནས་ གླུ་རྟ་ཁྲོམ་ཆེན་ཟིལ་་



གནོན་ལ་དྲངས་ནས་མགུར་འདི་བཞེངས་སོ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་ གླུ་ཡི་ལེན་ལུགས་རེད། ། ཐེངས་་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། ། ལྷ་
ཡར་མཁྱེན་ཚངས་པ་དཀར་པོས་མཁྱེན། ། བར་མཁྱེན་གཉན་ཆེན་སྐུ་ལྷས་་་
མཁྱེན། །མར་མཁྱེན་ཀླུ་རྒྱལ་གཙུག་ནས་མཁྱེན། །དཔའ་དགྲ་ལྷ་ཝེར་མས་ཁ་
འཛིན་མཛོད། །ཆོས་སྐྱོང་སྲུང་མས་གླུ་སྣ་དྲོངས། །ས་འདི་ས་ངོ་མ་ཤེས་ན། །
ཤར་གླིང་དཀར་གཡང་གི་རྭ་བ་ནས། ། འདུ་རྭ་སྟག་ཐང་ཁྲ་མོ་ཟེར། ། ཕོ་ང་
འདྲ་ང་ངོ་མ་ཤེས་ན། །མཐོ་རིན་ཆེན་གསེར་ཁྲི་འཛིན་མི་ལ། ། སེང་ཆེན་ནོར་
བུ་དགྲ་འདུལ་ཟེར། ། གླུ་འདི་གླུ་ངོ་མ་ཤེས་ན། ། གླུ་རྟ་ཁྲོམ་ཆེན་ཟིལ་གནོན་
ཟེར། །ས་ག་མ་ཡུལ་ལ་མི་ལེན་ཏེ། །རྒྱལ་བློན་འདུ་རྭ་འཚོགས་ཉིན་ལེན། །ལ་
ཆེན་གླིང་དཀར་རྒྱལ་བློན་རྣམས། །མཐོ་བ་རི་ཤིང་རྩེ་ནས་ཉོན། །དམའ་བ་ཆུ་
ཁའི་འགྲམ་ནས་ཉོན། །ཉན་བསམ་ན་རྣ་བ་ཀྲོང་ནས་ཉོན། །བལྟ་བསམ་ན་ཁྲ་
ཆུང་སྡིགས་ནས་ལྟོས། །དོན་ཆེན་རྩ་བ་བཤད་པས་ན། །ཁ་ནུབ་སེང་ཆེན་རྒྱལ་
པོ་ང་། ། སྟོང་ཉིད་མཚམས་ལ་འཁོད་པའི་དུས། ། གནམ་རིམ་པ་བཅུ་གསུམ་
ཡང་སྟེང་ནས། ། མ་ནེ་ནེ་གནམ་ནེ་དཀར་མོ་ཁོང་། ། སེང་སྒོ་མེད་གདན་སྐྱོང་
འོག་ལ་ཆིབས། །གཡུ་འབྲུག་སྔོན་མོ་རྗེས་སུ་འབྲངས། །དབུ་ལ་དུང་གི་རིགས་
ལྔ་གསོལ། །དར་གྱི་ཅོད་པན་ཤིག་སེ་ཤིག། སྐུ་ལུས་གར་སྟབས་འཁྱུག་སེ་འཁྱུག།
ནོར་རྟགས་གཡས་དང་ནོར་གཞོང་གཡོན། ། ཕྱག་གཡས་ཚེ་བུམ་འཁྱིལ་ལེ་་་
ལེ། །ཕྱག་གཡོན་རབ་གནས་ཐར་ར་ར། །ཞལ་ནས་མགུར་མ་སིལ་ལེ་ལེ། །རྒྱ་
ནག་ཁྲིམས་ཀྱི་རྒྱལ་ས་ལ། །ལྷ་འཇམ་དཔལ་སྤྲུལ་པའི་བདག་ཉིད་ཅན། ། རྒྱ་རྗེ་
ཀ་ར་ཀུན་ཀོན་ཁོང་། ། རམ་ཟླའི་ཚེས་ཆེན་བཅོ་ལྔ་ཉིན། །གནས་མཆོག་རི་བོ་
རྩེ་ལྔ་ལ། །ལོ་རེའི་རི་གཟིགས་ཕེབས་པའི་དུས། ། མཐའ་མཚོ་ཆེན་པོའི་ཕར་
མཐའ་རུ། །ལེབ་ཆེན་སྤང་གི་ཡང་སྟེང་ནས། །སྲིན་མོ་ཉི་མ་ཁྲི་སྐྱིད་ཞེས། །བུ་
མོ་ལྷ་ལས་མཚར་ལེ་མ། །རང་འདྲ་སྨན་ཤར་གསུམ་གྱིས་བསྐོར། །མེ་ཏོག་འཐུ་
31



བཞིན་རྩེད་འཇོར་རོལ། ། དགའ་སྐྱིད་རང་དགར་འདུག་ལེ་བ། ། རྒྱང་ཤེལ་
བཙུགས་ནས་རིག་པའི་དུས། ། རྒྱལ་པོའི་ཡིད་སེམས་མོ་ལ་ཤོར། ། འདུན་མར་
བྱུང་ན་སྙམ་པའི་གཞི། ། བདུད་བློན་རྣམས་གྱིས་ཤེས་པའི་རྗེས། ། ཐབས་ཀྱིས་
སྲིན་མོ་རྒྱལ་སར་གདན། །ལོ་གཅིག་རྒྱལ་པོའི་བཙུན་མོ་བྱས། །དེ་ནས་ལྷ་ཀླུ་
གཉན་གསུམ་གྱིས། །ལོང་ལྐུགས་འཇའ་ཕོ་ལྔ་བརྒྱར་སྤྲུལ། ། གླུ་དབྱངས་འཐེན་
བཞིན་གར་ཆེན་འཁྲབ། ། རྒྱལ་པོ་བྱེས་སོང་སྐབས་དང་བསྟུན། །སྲིན་མོ་མེད་
བརླག་མ་བཅོས་ན། ། མི་རིང་ཁྲིམས་དང་ཆོས་ལ་གནོད། །འཛམ་གླིང་ཞི་བདེ་
མི་ཡོང་དགོངས། ། སྲིན་མོའི་བླ་སྲོག་རིམ་གྱིས་བཅད། ། སྲིན་མོ་འཆི་ཁའི་ཁ་
ཆེམས་ལ། ། རྣམ་ཤེས་ལུས་དང་བྲལ་བའི་རྗེས། ། སེམས་མེད་བུ་མོའི་བེམ་རོ་
དེ། ། ལོ་དགུ་ ཟླ་ དགུ་ ཞག་ མ་ དགུ། ། སེམས་ ལྡན་ རྒྱལ་ པོའི་ དྲོད་ ལ་ སྦྱར། །
འབྲལ་མེད་མཉམ་དུ་རུམ་པས་ན། །ཁ་ཆད་ལོ་ཟླ་འཐིམ་པའི་དུས། ། བུ་མོའི་
རྣམ་ཤེས་ལུས་ལ་འཁོར། ། རང་གཟུགས་འགྱུར་མེད་སྔར་བཞིན་མངོན། ། མུ་
མཐུད་འགྲོགས་བསྐལ་ཡོད་ཅེས་བཤད། ། རྒྱལ་པོས་སྲིན་མོའི་ཁ་ཆེམས་་་་་་
བཞིན། ། ཕོ་བྲང་ར་འུ་ཆོས་རྫོང་ནང་། ། སྲིན་མོའི་རོ་རུལ་རུམ་ནས་་་་་་་་
བཞུགས། །ཉི་མ་ཉི་མཛོད་ནང་དུ་བཅུག། ཟླ་བ་ཟླ་མཛོད་ནང་དུ་བཅུག། སྐར་མ་
སྐར་མཛོད་ནང་དུ་བཅུག།རྒྱལ་ཡུལ་མྱ་མུན་གླིང་ལ་བསྒྱུར།སྐར་གསལ་ཉི་ཟླ་སྒྲིབ་
པའི་དུས། ། ཁྲིམས་བདག་བུ་ མོ་སྤུན་བདུན་གྱིས། ། སྐྱབས་བཅོལ་གླིང་ལ་་་་
བཟང་གདའ་བསམ། །ཡུམ་ཆེན་འདས་མོའི་འདས་མཆོད་ལ། །ཁ་གཡར་་་་
གནས་མཆོག་རྩེ་ལྔ་ལ། །ཕྱག་དང་མཆོད་པ་འགྲོ་ཞེས་བགྲོས། །ཡབ་ཆེན་རྒྱལ་
ལ་དགོངས་པ་ཞུས། །ཡབ་ཆེན་གནང་བ་ཐོབ་པའི་རྗེས། །ལུང་མཚོན་པོ་ཏི་
གསེར་མགོ་དང་། ། བརྡ་ཡིག་གསེར་ཆེན་ཞུན་བྲིས་དེ། ། གནམ་ནེའི་ལུང་་་་
བཞིན་བྱ་ཤང་བརྒྱུད། ། རང་ཡུལ་གླིང་ལ་སྐུར་ལེ་གསུངས། ། ཤར་སྤྲིན་དཀར་
ལ་ཡི་ལ་མགོ་རུ། ། མདའ་རང་དབང་ཐོབ་ལེའི་འདན་མ་དང༌། ། མཐུ་ རང་
དབང་ཐོབ་ལེའི་ཁྲོ་ཐུང་གཉིས། ། བརྡ་ཡིག་ལེན་མིར་མངགས་དགོས་་་་་་་་་
32



གསུངས། །ད་ཀོ་བརྡ་ཡིག་རང་ལག་འབྱོར། ། གོ་དོན་མ་ཤེས་ཅི་མེད་ལུས། །
མདོ་སྨད་རྒྱལ་མོ་སེང་ལྕམ་སྨན། ། སྒྲོལ་མ་དཀར་མོའི་རྣམ་སྤྲུལ་ལ། །བློ་རིག་རྣོ་
ལེ་མདའ་མོའི་རྩེ། ། ཡིག་ རིགས་ སྣ་མཁྱེན་བདག་མོ་ཡིན། ། མ་འོང་རྒྱ་བོད་་་
གཉིས་གྱི་བར། །ལུང་མཚོན་པོ་ཏི་གསེར་མགོ་དང་། །སྤུན་བདུན་བུ་མོའི་བརྡ་
ཡིག་ནང་། །འབྲུ་དོན་ཇི་བཞིན་གསལ་ལེ་དེ། ། གླིང་འདུ་རུ་འཚོགས་པའི་ལྷན་
འཛོམས་ཐོག། ནོར་འཁྲུལ་བ་མེད་ལེ་སྒྲོག་སྦྱང་མཛོད། །གཏམ་ཕ་ལ་མ་གསང་
ཤོད་རྐྱང་མཛོད། ། ཟས་མ་ལ་མ་སྐུམ་བསྟེར་རྐྱང་མཛོད། ། ཡ་རབ་འཛངས་
མའི་ཡོན་ཏན་ལྟར། །འཛམ་བུ་གླིང་གི་བདེ་བར་དགོངས། ། རྒྱ་བོད་ཆགས་
ལུགས་བདེན་པར་གསུངས། ། མོ་ ཐས་རྫུན་གཏམ་འཆད་པའི་དུས། ། ཚིག་
གསུམ་སྟེང་ནས་ངུ་ཤར་བྱས། ། སྣབས་འཛར་མིག་རྩ་ཆུ་ཡིས་ཁེངས། །ངུ་མ་
བགོད་ཀྱིས་གཞན་བསྐོར་བྱེད། ། གཏམ་དེ་འདྲ་བཤད་ན་དགོས་པ་མེད། ། གོ་
ན་རྣ་བའི་དཀྱིལ་ལ་ཞོག། མ་གོ་གླུ་ལ་སྐྱོར་རྒྱུ་མེད། །
ཅེས་གསུངས་ པ་དང༌། སྐྱ་ལོའི་སེང་ལྕམ་འབྲུག་མོས་མཁའ་འགྲོའི་་
བརྡ་ཡིག་ངེད་ཀྱིས་སྒྲོག་ཟེར་ནས་བརྡ་ཡིག་ཕྱག་ལ་བསྣམས། བདེན་པ་ཕྱེད་
དང་རྫུན་མ་ཕྱེད་བྱས་ནས་རྒྱལ་བློན་རྣམས་ལ་གླུ་འདི་ཕུལ་ལོ། ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེང་
གསུམ་ངག་གི་འགུགས་ལུགས་རེད། ། ཤར་གཡུ་ལོ་བཀོད་པའི་ཞིང་ཁམས་་་
ནས། །མཐོ་གསེར་ལོ་བརྩེགས་པའི་ཁྲི་སྟེང་ནས། །མ་རྗེ་བཙུན་སྒྲོལ་མ་དཀར་
སྔོན་རྣམས། ། དེ་རིང་བུ་མོའི་ཇུས་ལ་གཟིགས། །ས་འདི་ས་ངོ་མ་ཤེས་ན། །
ཤར་གླིང་དཀར་ནོར་བུའི་གཡང་རྭ་ནས། །རྨ་དེལ་ཡག་སྟག་ཐང་ཁྲ་མོ་ཟེར། །
འབྲུག་ཕོ་ཐོང་ངར་སྐད་གྲགས་ ས་རེད། ། བྱ་ཁུ་བྱུག་གསུང་སྐད་འགྱུར་་་་་
རེད། ། གསེར་ཁྲི་རིན་ཆེན་དབང་རྒྱལ་སྟེང་། །བཞུགས་པའི་གེ་སར་རྒྱལ་པོ་
ཁྱེད། ། རིགས་གསུམ་མགོན་པོའི་རྣམ་སྤྲུལ་ཁྱེད། །ཐུགས་མར་ལ་གསོན་དང་
ཞུ་རྒྱུ་གདའ། །དེ་རིང་ཉི་མའི་གོང་རོལ་ན། ། ཕྱི་རྒྱལ་ཁག་མང་པོ་ གླིང་འོག་



བཙུད། ། གླིང་གེ་སར་ཟེར་ནས་ཕྱོགས་བཞིར་གྲགས། །མ་གྲགས་རྒྱ་ཡུལ་རེད་
བསམ་ཀྱང་། །རྒྱུང་རྒྱ་ལ་གྲགས་པ་ཡ་རེ་མཚན། ། ཁྱད་མཚར་པོ་ཨེ་བྱུང་རྒྱལ་
བློན་ཚོགས། ། ཤར་རྒྱ་ནག་ཁྲིམས་ཀྱི་རྒྱལ་ས་ནས། ། ཕོ་ཡིག་མེད་ལེའི་མོ་ཡིག་
འབྱོར། ། རྒྱ་ཡིག་པོ་ཏི་གསེར་མགོ་དང༌། ། བརྡ་ཡིག་གསེར་ཆེན་ཞུན་བྲིས་་
འབྱོར། ། འགྲན་མེད་རྒྱལ་པོ་སེང་ཆེན་ལ། ། རྒྱལ་མོ་མཛེས་སྡུག་ སེང་ལྕམ་་་
ཡོད། ། བསྐོས་ལེ་གོང་མ་ལྷ་ནས་བསྐོས། ། འཛོམས་ས་འཇིག་རྟེན་མི་ཡུལ་་་
འཛོམས། ། ལྷད་མེད་གཅིག་སེམས་གཅིག་ལ་ཆགས། ། སྐལ་པ་ཞོ་ལྟར་ཆགས་
པའི་དུས། །རྒྱ་ཁྲིམས་བདག་སྲས་མོའི་ཡི་གེ་འབྱོར། །རྒྱལ་དོན་ཟེར་ཡང་སྒེར་
དོན་རེད། །རྐྱེན་ངན་བར་ཆད་མ་རེད་ཞེ། །སྔ་མོ་སྔར་གྱི་དུས་ཚོད་ལ། ། རྒྱལ་
པོ་མ་བཞག་ལྷ་ཡིས་བསྐུལ། །ཡར་ཁམས་བྱང་ལ་བྱོན་པའི་དུས། །འབྲུག་མོས་
བདག་རྗེས་ཁྱི་བཞིན་འབྲངས། །བུད་མེད་དགྲ་ལ་ཆས་ལེ་དེ། །འཛམ་བུ་གླིང་
ལ་མི་དར་ཞེས། ། འབྲུག་མོ་རང་ཡུལ་གླིང་ལ་མངགས། ། གེ་སར་བྱང་་་་་་
བཞུགས་པའི་རིང༌། ། རྒྱལ་པོ་མེ་བཟའ་བཟའ་ཚང་འགྲིགས། ། མི་རིང་ཧོར་
དམག་གླིང་ལ་སྤུངས། །བཞེང་པའི་སྐུ་མཁར་རྨང་ནས་བཤིགས། ། སྐྱེས་པའི་
བུ་རྟ་མཚོན་ལ་སྦྱར། །བསགས་པའི་རྒྱུ་ནོར་ཧོར་ལ་དྲངས། །འབྲུག་མོ་ལོ་དགུ་
ཧོར་ལ་གྱུར། ། ང་འབྲུག་མོས་མཐོང་མཐོང་སུ་ཡིས་མཐོང་། ། འབྲུག་མོ་་་
མྱངས་མྱངས་སུ་ཡིས་མྱངས། །དུས་དེང་སང་དྲན་ཡང་ཡིད་རེ་སྐྱོ། །ཨ་ཅང་མི་
ཞུ་ཀུ་རེ་ཡིན། །འདས་པའི་ལས་ལ་བཅོས་ཐབས་མེད། །ཡང་དག་དོན་གྱི་རྡོག་
ཁ་ལ། ། སྤུན་བདུན་བུ་མོའི་ཞུ་ཚིག་ནང༌། ། མཐའ་འཁོབ ་སྲིན་པོའི་ཕ་ས་
ནས། །ཡབ་རྒྱལ་སྐུ་བཅར་བདུད་བློན་འགས། ། བསུས་པའི་བཙུན་མོ་ཁྲི་སྐྱིད་
མ། །འདས་དབང་འཇིགས་པའི་རལ་གྲི་ཡིས། །གློ་བུར་རང་སྲོག་བཅད་དང་
ཚུན། ། ཡབ་ཆེན་རྒྱལ་པོས་རྒྱལ་སྲིད་དོར། ། སྲིན་མོའི་རོ་རུལ་རུམ་ནས་་་་་་
བཞུགས། ། རྒྱ་ནག་མྱ་མུན་གླིང་ལ་གྱུར། །བསོད་ནམས་དཔྲལ་བའི་གཞུང༌
ཤིང་ལ། ། སྐྱིད་པའི་ཉི་མ་ ཨ་ལོང་ཙམ། ། མི་མཐོང་སྡུག་གིས་གཟིར་གདའ་་
34



ཟེར། ། རྒྱ་ཡུལ་མུན་པའི་གླིང་ཆེན་ན། །སྤྲིན་བྲལ་ཉི་འོད་འཚེར་བའི་ཐབས། །
གླིང་གེ་སར་མིན་པས་མི་ཡོང་ཟེར། །ཞུ་རྟེན་མེད་ན་ཁྲིམས་དང་འགལ། །རིན་
ཆེན་བྱུར་ཕྲེང་བརྒྱ་ཆག་བཅུ། །གླིང་སེང་ཆེན་མཇལ་བའི་སྔོན་རྟེན་ཟེར། །མུ་
དམར་ཕྲེང་བའི་བརྒྱ་ཆག་བཅུ། ། གླིང་དཔའ་ རྡུལ་ མཇལ་བའི་སྔོན་རྟེན་་་་་
ཟེར། ། མུ་དཀར་ཕྲེང་བའི་བརྒྱ་ཆག་བཅུ། ། གླིང་མོ་སྨན་མཇལ་བའི་སྔོན་རྟེན་
ཟེར། ། སྤྲུལ་པའི་གེ་སེར་དཔོན་བློན་རྣམས། ། འོ་བརྒྱལ་ཆེ་ཡང་འགྲོ་དོན་་་
དགོངས། ། རང་ཡུལ་རྒྱ་ལ་ཕེབས་རོགས་ཟེར། ། ཨ་མན་མཚོ་ཡིས་གྲོས་འགོ་
བཏོན། ། སྤུན་བདུན་བུ་མོ་སེམས་པ་མཐུན། ། མ་གནམ་ནེའི་ལུང་བཞིན་་་་
བསྐུར་ལགས་ཟེར། ། དེ་ནས་རྒྱལ་བློན་གསན་རྒྱུ་ལ། ། ཤར་ཕྱོགས་རྒྱ་ཡུལ་
ཕེབས་པའི་དུས། །མདོ་ཁམས་གླིང་གི་ས་ཆ་ནས། །ཡུལ་ཟོག་རྩ་ཆེན་བསྣམས་
དགོས་ཟེར། ། ཡབ་སེང་བློན་མ་ཤི་སྙིང་ཤ་དགོས། ། ཡུམ་འགོག་བཟའ་མ་ཤི་
སྙིང་ཁྲག་དགོས། ། སྲུ་འབྲུག་མོ་མ་ཤི་ཨ་འབྲས་དགོས། ། རྟ་རྐྱང་པོ་མ་ཤི་སུག་
པ་དགོས། །དེ་ཡག་ལེ་རེད་དམ་སྡུག་ལེ་རེད། །ད་རུང་དེས་ཀྱང་ག་ལ་ཚད། །
མདའ་རྐྱེན་པོ་བརྒྱ་ཡི་མཐེབ་རྩེ་དགོས། །ཕོ་སྐྱེ་ཡག་བརྒྱ་ཡི་ངོ་ལྤགས་དགོས། །
དེ་ཤི་ལེ་མི་ཆོག་གསོན་ལེ་དགོས། ། ཤུགས་ཆེན་བརྒྱ་ཡི་དཔུང་ཡ་དགོས། །དེ་ཤི་
ལེ་མོ་ཆོག་གསོན་ལེ་དགོས། །ཁ་བདེ་མོ་བརྒྱ་ཡི་ལྕེ་རྩེ་དགོས། །དེ་ཤི་ལེ་མི་ཆོག་
གསོན་ལེ་དགོས། །གནམ་ཨ་སྔོན་གཤགས་པའི་དུམ་བུ་དགོས། ། རྡོ་ཨ་དཀར་
བཅག་པའི་རྒྱུད་པ་དགོས། །འབུ་གྲོག་མའི་སྣ་ཁྲག་ཏིང་གང་དགོས། ། ཤིག་གི་
རྒྱུ་མ་སྤར་གང་དགོས། ། ཐན་གླ་བ་རོག་པོའི་སྙིང་ཚིལ་དགོས། ། མཐུ་ངན་་
སྔགས་བདག་པོའི་ཆོ་འཕྲུལ་དགོས། །རྒྱ་ཨ་བསེ་ཁྲབ་རྫོང་གོང་མ་ནས། ། ཁྲབ་
ཆེན་བྱེ་བ་འབུམ་འཛོམས་དགོས། ། བཞོན་མཁས་ པའི་གོང་བ་ལེན་མི་་་་་་
དགོས། ། ཁྱུང་གི་གཡས་ གཤོག་གཡོན་ གཤོག་དགོས། ། བློ་ཤེས་ རབ་ ཅན་གྱི་
ཡང་རྩེ་དགོས། ། མངོན་ཤེས་ཐོགས་པ་མེད་མི་དགོས། ། དེ་ཚོ་རྒྱ་ལ་འཛོམས་
དགོས་ཟེར། ། ཨ་མན་མཚོ་ཡིས་སྨྲས་ལེ་ཟེར། ། ཨ་མགོན་མཚོ་ཡིས་བྲིས་ལེ་
ས་



ཟེར། ། སྔ་མོ་སེང་ལྕམ་འབྲུག་མོ་ང་། ། ལྷ་རྟ་རྐྱང་རྒོད་འཚོལ་བའི་དུས། ། ཤར་
ཕྱོགས་རྒྱ་ལ་འགྲོ་དགོས་ཐུག། རྒྱ་ནག་ཐགས་ཁྲི་གོང་མ་ལ། ། ཁྲིམས་བདག་མུ་མོ་
སྤུན་དང་མཇལ། །ལྕེ་ལ་མདུད་པ་བརྒྱབ་ཀྱི་ཟེར། །ཁ་ནས་རྒྱུན་བུ་འབྲེགས་ཀྱི་
ཟེར། །ལུས་ལ་ཁྲིམས་གཅོད་བྱེད་ཀྱི་ཟེར། ། རང་མཐོང་ལྟ་བ་རི་ལས་མཐོ། །
རྣམ་རྟོག་ཆེ་ལེ་བཙན་དང་འདྲ། །ངར་རྒོད་ཆེ་ལེ་བདུད་དང་འདྲ། །ང་རྒྱལ་ཆེ་
ལེ་སྦྲུལ་དང་འདྲ། །འདོད་ཆགས་ཆེ་ལེ་བྱ་དང་འདྲ། །གཏི་མུག་ཆེ་ལེ་ཕག་དང་
འདྲ། ། དེ་འདྲའི་ཡུལ་ལ་འགྲོ་ལེ་མེད། ། སེང་ཆེན་ སྤྲུལ་ པའི་རྒྱལ་པོ་ལ། །
ཐོགས་མེད་རྫུ་འཕྲུལ་ལྡན་ན་ཡང་། ། ས་ཐག་རིང་ཞིང་ལམ་འདྲེ་མང་། །ངེས་
མེད་སྐུ་ལ་བར་ཆད་སྲིད། །དེ་ལས་རང་ཡུལ་གླིང་ལ་བཞུགས། །ཐུགས་རྗེ་ཆེན་
པོའི་བཀའ་བཞིན་སྒྲུབས། ། རང་ཡུལ་རང་གིས་སྐྱོང་ན་བསམ། ། སྤུན་བདུན་
བརྡ་ཡིག་ཀུན་ལ་བསྒྲགས། །གོ་ན་རྒྱལ་བློན་ཐུགས་ལ་ཞོག། མ་གོ་གླུ་ལ་སྐྱོར་རྒྱུ་
མེད། ། །
ཅེས་ཟེར་བའི་ གླུ་དེ་ལྟར་ཕུལ་བ་དང་། གླིང་རྗེ་སྟོབས་ཀྱི་རྒྱལ་པོའི་
དགོངས་པར། ཡབ་ཆེན་སེང་བློན་གྱི་སྙིང་ཤ། ཡུམ་ཆེན་འགོག་བཟའི་རྙིང་
ཁྲག ལྷ་རྟ་རྐྱང་རྒོད་ཀྱི་སུག་ལག སྲུ་འབྲུག་མོའི་ཨ་འབྲས། མདའ་རྐྱེན་
པོའི་འཐེབ་རྩེ། སྟོབས་ཆེན་གྱི་དཔུང་ཡ། ཁ་བདེའི་ལྕེ་རྩེ་བཅས་རྣ་བར་མི་
འགྲོ་ལེའི་རྫས་ཆ་དགོས་ངེས་ན། དོན་དེ་འདྲ་ངས་འགྲུབ་མི་ཐུབ་སྙམ་ནས་
བཞིན་རས་བཅོ་ལྔའི་ཟླ་བར་ཉེར་དགུའི་མུན་པ་འཁྲིགས་པ་ལྟ་བུ་ཁྲོ་འཚུབ་
འཚུབ་ཏུ་བཞུགས་པར་གདའ། ཕ་སྤྱི་དཔོན་གྱི་ཐུགས་ལ་བརྡ་དོན་གསལ་
འགྲེལ་མ་བྱས་ན་གོ་བ་ལོག་འཛིན་ གྱིས་ཆག་སྒོ་མི་ལངས་པའི་ངེས་པ་མེད་་
དགོངས་ནས་ལ་མོ་རང་གྲལ་ལས་ཡར་བཞེངས། རྒྱ་ཁྲིམས་བདག་བུ་མོ་སྤུན་
བདུན་གྱིས་ཞུ་རྟེན་བསྐུར་དངོས་ཨ་ཁུ་ཁྲོ་ཐུང་གིས་ངོ་བྲལ་བརྐུ་འཁྱེར་བྱས་ལེ་
མི་རིགས་པ་དང་། རྟགས་དང་རྟེན་འབྲེལ་བཟང་པོར་ཅུང་ཟད་གནོད་ཀྱང་
མི་རིང་ཨ་ཁུ་རྒྱ་བོད་བར་མེད་ན་མི་རུང་བའི་མི་ཞིག་ཡིན་པས། ཞུ་རྟེན་ཚུར་
36



ལེན་གྱིས་ངོ་ཕབ་ཙམ་བྱས་ན་འགྲིག ད་ལྟ་འབྲུག་མོས་བརྡ་ཡིག་སྒྲོག་སྦྱང་
བྱེད་སྐབས་ནང་དོན་གབ་ཚིག་མང་བས་དགོངས་ཚུལ་འདྲ་མིན་ཡོང་ལེ་གདོན་
མི་ཟ། དེར་བརྟེན་ཕ་ཆེན་ངས་ལུགས་མཐུན་གསལ་འགྲེལ་བྱེད་པའི་དུས་ལ་
བབས་གསུངས་ནས་གོ་སླ་ཚིག་འགྲོལ་གྱི་གླུ་འདི་བླངས་པར་གྲགས་སོ། །
ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། །ཐེངས་གསུམ་
ངག་གི་འགུགས་ལུགས་རེད། །དུས་དེ་རིང་ལྷ་ཞིག་འབོད་ལེ་འདི། །དག་པ་ལྷ་
ཡི་ཞིང་ཁམས་ནས། ། བཅོམ་ལྡན་རྒྱལ་བ་རིགས་ལྔའི་ནང་། ། བཅོམ་ལྡན་ཚེ་
དཔག་མེད་མགོན་གྱིས། ། འཆི་མེད་ཚེ་ཡི་དངོས་གྲུབ་སྩོལ། ། ཤར་གཡུ་ལོ་་་
བཀོད་པའི་ཞིང་ཁམས་ནས། ། མ་རྗེ་བཙུན་སྒྲོལ་མ་དཀར་སྔོན་རྣམས། ། དེ་
རིང་མི་རྒན་གྲོགས་ལ་བྱོན། །ས་འདི་ས་ངོ་མ་ཤེས་ན། །འདུ་རྭ་སྟག་ཐང་ཁྲ་མོ་
ཟེར། ། གླུ་འདི་གླུ་ངོ་མ་ཤེས་ན། ། མི་རྒན་དལ་བ་རིང་འཇམ་ཟེར། ། ས་ག་མ་
ཡུལ་ལ་མི་ལེན་ཏེ། ། དུས་དེ་རིང་མི་ལེན་ཀ་མེད་རེད། །གསོན་དང་འདྲ་མ་ཨེ་
འདྲ་གདའ། ། སྲིན་མོ་ཉི་མ་ཁྲི་སྐྱིད་ཞེས། ། འཛམ་བུ་གླིང་གི་སྤྱི་དགྲ་དེ། ། ལྷ་
ཀླུས་ཐབས་ཀྱི་དཀྲོངས་དང་རྟིང༌། །རྒྱ་རྗེ་ཀ་ར་ཀུན་ཀོན་གྱིས། །སྲིན་མོ་འདས་
མོའི་རོ་དེ་རུམ། ། ད་ལྟ་མྱ་ངན་ཁང་ལ་བཞུགས། ། གླིང་དཀར་རྒྱལ་བློན་རྒྱ་ལ་
བྱོན། ། རོ་རུལ་བཞུ་བའི་དུས་ལ་བབས། ། དེ་ནས་རྒྱལ་བློན་གསན་རྒྱུ་ལ། །
ཁྲིམས་བདག་བུ་མོ་སྤུན་བདུན་གྱི། །གསེར་ཆེན་ཞུན་མའི་བརྡ་ཡིག་ནང༌། །
ཡབ་སེང་བློན་མ་ཤི་སྙིང་ཤ་གཅིག། ཡུམ་འགོག་བཟའ་མ་ཤི་སྙིང་ཁྲག་གཉིས། །
སྲུ་འབྲུག་མོ་མ་ཤི་ཨ་འབྲས་གསུམ། ། རྟ་རྐྱང་པོ་མ་ཤི་སུག་ལག་བཞི། ། རྒྱ་ལ་
འཛོམས་དགོས་ཟེར་བའི་དོན། ། དཔྱད་བཞག་ན་ སེང་ཆེན་ཁྱེད་ལ་ཟེར། །
སེང་ཆེན་མི་རྟ་གཉིས་པོ་དེ། །ནག་པོ་རྒྱ་ལ་ཕེབས་དགོས་གདའ། །མདའ་རྐྱེན་
པོ་བརྒྱ་ཡི་མཐེབ་རྩེ་དགོས། །ཟེར་ལེ་དཔྱད་ན་འདན་མ་རེད། །དགུང་གི་ཉི་ཟླ་
སྐར་གསུམ་དེ། །ནག་ནག་མུན་པའི་གླིང་ནས་འཐེན། །འཇིག་རྟེན་ཉི་ཟླ་འཕྲོ་
ལེ་དགོས། ། འདན་མ་རྒྱ་ལ་ཕེབས་དགོས་གདའ། ། ཁ་བདེ་མོ་བརྒྱ་ཡི་ལྕེ་རྩེ་
37



དགོས། །ཁ་ལན་ཁ་རྩོད་རྒྱལ་ལེ་གཅིག། ལྕེ་ལ་མདུད་པ་མེད་ལེ་གཉིས། །དོན་
འབྲས་ཚིག་ལ་སྨིན་ལེ་གསུམ། །དཔྱད་ན་མི་ཆུང་ཁ་བདེ་རེད། ། གཏམ་གྱི་རྒྱལ་
ཁ་ལེན་དགོས་གདའ། ། མི་ཆུང་རྒྱུ་ལ་ཕེབས་དགོས་གདའ། །སྐྱེ་ཡག་བརྒྱ་ཡི་ངོ་
ལྤགས་དེ། ། དཔྱད་ན་ཉི་མ་རང་ཤར་རེད། །སྐྱེས་གཟུགས་གོང་བ་ལེན་དགོས་
གདའ། ། རྟ་མགྱོགས་པ་བརྒྱ་ཡི་བང་ཁ་དེ། ། དེ་ཤི་ལེ་མི་ཆོག་གསོན་ལེ་་་་་
དགོས། ། དཔྱད་ན་ཨ་དཔལ་གཡུ་བྱ་རེད། ། དེ་འདྲ་རྒྱ་ལ་མ་འཛོམས་ན། །
གླིང་ལ་རྒྱལ་ཁ་མི་ཐོབ་ཟེར། །དེ་ནས་སྐྱེས་བུ་གསན་རྒྱུ་ལ། ། སྟོབས་ཆེན་གོང་
ལ་གྲགས་ལེ་དེ། །འབྲུ་དགའ་བདེ་ཆོས་སྐྱོང་བེར་ནག་ཟེར། ། ཤེད་ཆེན་གོང་བ་
ལེན་དགོས་གདའ། ། གནམ་ཨ་སྔོན་བཤགས་པའི་དུམ་བུ་དེ། ། དཔྱད་ན་་་་་
འཇང་གི་གཡུ་ལྷ་གཅིག། ཧོར་དཔའ་བཟང་བཤན་པ་རྒྱལ་པོ་གཉིས། ། ལྷོ་དུང་
སྐྱོང་སྟག་ལྷ་ཁྲི་དཀར་གསུམ། ། ལྷ་འཇམ་དཔལ་དཀར་ སྔོན་དམར་ གསུམ་་་
རེད། །ནག་པོ་རྒྱ་ལ་འཛོམས་དགོས་གདའ། ། ཤིག་གི་རྒྱུ་པ་སྤར་གང་དེ། །
རམ་མཚལ་དེ་ལ་ཟེར་ལེ་རེད། ། འབུ་གྲོག་མའི་སྣ་ཁྲག་ཏིང་གང་དེ། ། ཏིལ་
དཀར་ནག་གཉིས་ལ་ཟེར་ལེ་རེད། །སྣུམ་དང་ཏིལ་དང་མར་དང་གསུམ། ། དེ་
གསུམ་རྒྱ་ལ་འཛོམས་དགོས་གདའ། ། སྲིན་མོའི་ཤ་རུས་སྲེག་པའི་དུས། ། མར་
སྣུམ་མེད་ན་མི་འཚིག་ཟེར། །མི་ཉག་སྟོབས་ཀྱི་རྒྱལ་ས་ནས། །བཟང་དྲུག་སྨན་
གྱི་སྨན་རྫོང་ཕབ། །སྨན་སྣ་རྒྱ་ལ་འཛོམས་དགོས་གདའ། ། ཐན་གླ་བ་རོག་པོའི་
སྙིང་ཚིལ་དང༌། ། སྨུག་གི་སྦ་དཀར་ཚིགས་ གསུམ་དེ། ། རྒྱ་ནག་ཁྲོམ་གཞུང་
འགྲིམས་པའི་དུས། ། མེད་ ཐབས་མེད་པའི་རྒྱུ་ཡིན་ཟེར། ། ཨ་བསེ་ཁྲབ་རྫོང་
གོང་མ་ནས། ། ཨ་བསེ་གཡུ་ཡི་ཁྲབ་རྫོང་ཕབ། །ཁྲབ་ཆེན་བྱེ་བ་འབུམ་འཛོམས་
ལ། ། ཕོ་རལ་ཕོ་འདོམ་བཅོ་བརྒྱད་ཡོད། ། མོ་རལ་མོ་འདོམ་བཅུ་དགུ་ཡོད། །
གཡུ་ཡི་ཨ་མོ་ལེབ་ཆེན་ཡོད། །བྱུར་རུའི་གཟན་ཤམ་ཆ་གཅིག་ཡོད། ། གཟི་ཡི་
བརྒྱ་ཆགས་གསུམ་བརྩེགས་ཡོད། ། མུ་ཏིག་བང་རིམ་བཅོ་བརྒྱད་ཡོད། །དེ་ཚོ་
རྒྱ་ལ་འཛོམས་དགོས་ཟེར། །བཞོ་མཁས་པའི་གོང་བ་ལེན་མི་ལ། ། ཤང་པའི་བུ་
38



མོ་མདོ་སྒྲོན་དགོས། ། དེ་ནས་སེང་ཆེན་རིན་པོ་ཆེ། ། མཐུ་ངན་སྔགས་བདག་
པོའི་ཆོ་འཕྲུལ་དེ། ། དཔྱད་ན་ཨ་ཁུ་ཁྲོ་ཐུང་རེད། ། ཨ་བསེ་རྒྱལ་པོའི་ཁྲབ་རྫོང
དེ། །གར་ཡོད་ཨ་ཁུ་ཁྲོ་ལུས་ཤེས། །
ཞེས་ གླུ་དེ་ལྟར་ཕུལ་བ་དང་། གླིང་དཀར་རྒྱལ་བློན་རྣམས་ཀྱི་ཞལ་་་
མདོག་རྫ་ནག་ལ་ཆར་ནག་འཁྲིགས་འདྲ་དེ་ཕར་ཡལ། ཚེས་ཆེན་བཅོ་ལྔའི་
དཀར་གསལ་ཟླ་བ་ལྟར་ཞལ་འཛུམ་བཞིན་ངེད་སེང་ཆེན་རྒྱལ་པོར་ཤེས་ལྡན་ཕ་
སྤྱི་དཔོན་མེད་ན་དོན་མེད་རྒྱ་བོད་དབར་གོ་འཛོལ་གྱི་ཆག་སྒོ་ཡོང་ཉེན་གདའ་
ཟེར་ནས་བསྔགས་བརྗོད་ཀྱི་མེ་ཏོག་མཁའ་ལ་མཆོད། རྒྱ་ཡིག་པོ་ཏི་གསར་
མགོ་དང་བརྡ་ཡིག་ཕྱག་ཏུ་སོན་པར་བཀྲ་ཤིས་བདེ་ལེགས་ཞུས་ནས་བཞུགས་
པར་གདའོ། ། ། །།
39



ལེའུ་གསུམ་པ།
ཁྲོ་ལུས་གླིང་འགོ་བསྐོར་ནས་ནི། །
གཡོ་སྒྱུས་ཤི་རྫུན་དམྱལ་ལུགས་བཤད། །
དགོ་བ་རྭ་ཆེན་འབྲུག་མོས་བསླུས། །
ཤང་པ་མདོ་སྒྲོན་གླིང་ལ་འཁྲུངས། །
ཕྱི་ཉིན་རྒྱལ་པོའི་བཀའ་ལྟར་གསོལ་དཔོན་སྲུང་བ་བཛྲ་དང་ཏིག་ཁ་བློན་
ཆུང་གཉིས་ཁྲོ་ཐུང་གདན་འདྲེན་དུ་སོང་། བང་མི་གཉིས་ ས་བཙན་རྫ་མ་
གཡང་འགག སྲིབ་བཙན་སུ་རུ་ནག་རྫོང༌། བྲག་བཙན་མདུང་རྩེ་འདྲ་བའི་
མར་གཤམ། རྫོང་བཙན་པོ་མཛོ་མོའི་རྭ་ཅོ། ལྷ་ཁང་གཡུང་དྲུང་འཁྱིལ་
བའི་ནང་དུ་འབྱོར་སྐབས། ཁྲོ་ཐུང་གིས་ན་ཚུལ་བསྟན་ནས་ངའི་བྲང་སྟོད་དུ་
ཚ་བའི་ནད་དང་། སྨད་ན་གྲང་བ། སྐེད་པར་མཁལ་ནད་ཀྱིས་མནར་ཏེ་
ཟས་གཉིད་བཅུད་དང་བྲལ། ད་ལྟ་ཤི་གསོན་ཅི་ཡོང་མི་ཤེས་ཟེར་ནས་བང་མི་
གཉིས་ལ་ཤ་ཆང་དང་། གསེར་དངུལ་ཡི་བརྔན་པ་སྤྲད་དེ་ང་ད་ལོ་རྒྱལ་པོའི་
སྐུ་གམ་དུ་ནད་གཞི་རྐྱེན་པས་བཅར་ཐབས་བྲལ་ཞེས་འཁོད་པའི་སྙན་ཞུ་ཞིག་
བསྐུར་ནས་ཕྱིར་བརྫངས། བང་མིས་རྒྱལ་མཆོགརིན་པོ་ཆེའི་མདུན་དུ་ཁྲོ་
ཐུང་གི་སྙན་འཕྲིན་རྣམས་ཆད་ལྷག་མེད་པ་གསོལ་བ་དང་། རྒྱལ་པོས་བསྐྱར་
དུ་ལྷ་རྗེ་མི་ཆུང་དང༌། བློན་ཆེན་འདན་མ་གཉིས་མངགས་སོང་བས། ཕོ་
རོག་རྙིང་རྫོང་གི་ལྕགས་རི་བར་མའི་ནང་དུ་འབྱོར་སྐབས། འདན་མའི་བུ་མོ་
གཡུ་སྒྲོན་གྱིས་ཁྲོ་ཐུང་སྙུང་གཞི་ལྗིད་བས་ད་ལྟ་འགྲུལ་ཁར་འཛེམས་ནས་ཡོད་
ཀྱང་། ལྷ་རྗེ་མི་ཆུང་གིས་རྩ་ཞིག་བལྟ་རོགས་ཞུ་ཟེར། ཁྲོ་ཐུང་གིས་ལ་མོར་
ཁྱིམ་བྱ་དེ་ཕོ་ཞིག་བཟུང་ཏེ་དེའི་རྐང་པ་གཡས་པར་སྟོང་སྐུད་གྱི་གྲུ་གུའི་སྣེ་
40



བཏགས་ཏེ་སྟོང་སྐུད་རྒྱུད་མི་ཆུང་ལ་རྩ་བལྟ་རུ་བཅུག མི་ཆུང་གིས་ཁྱིམ་
མཚེས་ཀྱི་བྱ་ཕོའི་རྩ་་ ཙམ་ལས་མི་གདའ། དེ་ལྟར་ཡིན་ན་ཁྲོ་ཐུང་བཤེགས་
འགྲོ་བ་ལས་སྡོད་ཐབས་མི་གདའ། ཁྲོ་ཐུང་གི་རྩ་མ་རེད་ཟེར། ཡང་དུ་ཁྲོ་
ཐུང་གིས་ཁྱི་ཞིག་གི་ལག་པ་གཡས་པར་སྟོང་སྐུད་བཏགས་ནས་རྩ་བལྟ་རུ་བཅུག
མི་ཆུང་གིས་འདི་ཁྱི་ཡི་རྩ་རེད་མ་གཏོགས་མིའི་རྩ་མ་རེད་ཟེར། ཨ་ཁུས་ཡང་
ཞུམ་བུ་ཞིག་བཟུང་སྟེ་དེའི་ལག་ཏུ་སྟོང་སྐུད་བཏགས་ནས་རྩ་བལྟ་རུ་བཅུག
དེར་མི་ཆུང་གིས་མི་ཡི་རྩ་དང་ཁྱི་ཡི་རྩ་། བྱ་ཡི་རྩ་དབྱེ་འབྱེད་ཐུབ་ལེའི་བུ་ཞིག་
ཡིན། ཁྲོ་ཐུང་གི་རྩ་མ་རེད། ཁྲོ་ལུས་གཡོ་ཁྲམ་གྱི་བྱ་བ་ལས་བདེན་པ་བྱེད་
མི་སྲིད་ཟེར། དེ་ནས་ཁྲོ་ཐུང་གིས་ཕོ་རྟགས་ཀྱི་རྩེ་རུ་སྟོང་སྐུད་བཏགས་ནས་
རྩ་བལྟ་རུ་བཅུག་པ་དང་། མི་ཆུང་གིས་རྩ་འདི་ཨ་ཁུའི་རྩ་རེད་འདུག་ཀྱང་
འདོད་ཆགས་བྱ་ལ་གཏི་མུག་ཕག ཞེ་སྡང་སྦྲུལ་གསུམ་གྱི་རྩ་རྣམས་འཛོམས་
གདའ། ཁོག་སྟོད་ཡར་ན་ནད་ཅུང་ཟད་དང་། ཁོག་སྨད་ལ་ཆུ་ལྷང་ངམ་
གྲང་གཞི་གང་རུང་གི་ནད་གཞི་ཡོད་ངེས་རེད་ཀྱང་སྐུད་ལམ་བརྒྱུད་པས་གསལ་
པོ་མི་ཤེས། ཉེ་བཅར་ཁྲོ་ཐུང་མཇལ་ནས་རྩ་བལྟས་སྨན་བཅོས་བྱས་ན་ཕན་པ་
འོང་ཟེར་ནས་ཐད་ཀར་གཟིམ་ཆུང་བར་མའི་བར་འཁྱམས་ཀྱི་ནང་དུ་བྱོན་པས།
ཁྲོ་ཐུང་ནི་ཁོག་སྨད་ཆུ་ཟོམ་གྱི་ནང་ཞུགས། ཁོག་སྟོད་ཉི་མར་བསྲོ་བཞིན་ལུས་
འདར་ཤིག་ཤིག་ངང་འདུག་ལེ་གཟིགས་པ་དང༌། བློན་ཆེན་འདན་མས་ཁྲོ་
ཐུང་གི་ཕྱག་གཡས་པ་གཟུང་ཏེ་གླུ་འདི་ཕུལ་ལོ། །
གླུ་ ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། ཐེངས་་
གསུམ་ངག་གི་འགུགས་ལུགས་རེད། །དུས་དེ་རིང་ལྷ་ཞིག་འབོད་ལ་འདི། ། ལྷ་
ཆོས་སྐུ་ལོངས་ སྐུ་ སྤྲུལ་ སྐུ་གསུམ། ། བྱིན་རླབས་ ཅན་ གྱི་ལྷ་ གསུམ་ མཁྱེན། །
མཁྱེན་གཟིགས་ཨ་ཕོའི་གླུ་སྣེ་དྲོངས། །ས་འདི་ས་ངོ་མ་ཤེས་ན། །ས་བཙན་རྫ་
མ་གཡང་འགག་ནས། །བྲག་བཙན་མདུང་རྩེའི་མར་གཤམ་ནས། །རྫོང་བཙན་
ཕོ་རོག་སྙིང་རྫོང་ཟེར། །ང་འདྲ་ང་ངོ་མ་ཤེས་ན། །འདན་ཡུལ་གཡང་གི་རྭ་བ་
41



ནས། ། མདའ་ རྒོད་ ཐོག་ སེར་འབེབས་ མི་ལ། ། བློན་ཆེན་ འདན་མ་བྱང་ཁྲ་་
ཟེར། ། གླུ་འདི་ གླུ་ངོ་མ་ཤེས་ན། །འདན་མའི་མཚར་ཤོག་དགུ་སྒྲིལ་ཟེར། །
གལ་ཆེ་ན་མི་ལེན་ཀ་མེད་རེད། །ལ་ཆེན་ཨ་ཁུ་ཁྲོ་ཐུང་དཔོན། །ཁ་སེང་དུས་ཀྱི་
ཉི་མ་ལ། །རྗེ་སེང་ཆེན་མི་ཡི་ནོར་བུ་ཡིས། ། ཤར་སྤྲིན་དཀར་ལ་ཡི་ལ་མགོ་རུ། །
ཤར་རྒྱ་ནག་བཀྲ་ཤིས་གཡང་རྭ་ནས། ། བྱ་ ཤང་པས་བརྡ་ཡིག་འཁུར་ཡོང་་་་
གསུངས།ངེད་གཉིས་རྒྱལ་པོའི་བཀའ་བཞིན་སོང་། །སྤྲིན་དཀར་ལ་ཡི་ལ་གཤམ་
ལ། །ཕོ་རྒོད་ཞན་དབྱེ་བ་ཕྱེ་བའི་དུས། ། ཨ་ཁུས་རྟ་ཡི་གོང་རྨེད་གློད། །ང་རང་
ཚུགས་མ་ཟིན་རྟ་ལས་ ལྷུང་། ། ཡང་སྙིང་དོན་གྱི་རྡོག་ཁ་ལ། ། རྒྱུ་ཡིག་པོ་ཏི་
གསེར་མགོ་དང་། །གསེར་ཆེན་ཞུན་མའི་བརྡ་ཡིག་གཉིས། །ཁྱེད་ཁྲོ་ལུས་སེང་
ཆེན་ཕྱག་ལ་བསྟར། ། བོར་སོང་བརླག་སོང་ཟེར་རྒྱུ་མེད། ། དཔའ་རྟགས་མ་
ཟེར་ལེ་ཨ་ཁུས་བཞག།གླིང་རྒྱལ་བློན་ཐུགས་ལ་དགའ་སྐྱིད་འཛོམས། །དཔོན་ཁྲོ་
ཐུང་ཟེར་ནས་བསྔགས་བརྗོད་བྱེད། །རྒྱུ་ཁྲི མས་བདག་བུ་མོ་སྤུན་བདུན་གྱི། །
གསེར་ཆེན་ཞུན་མའི་བརྡ་ཡིག་ནང་། ། མཐུ་སྔགས་བདག་པོའི་དཔོན་པོ་་་་
ཡིས། ། ཨ་བསེའི་ཁྲབ་རྫོང་གོང་མ་ནས། ། ཁྲབ་ཆེན་བྱེ་བ་འབུམ་ འཛོམས་་
ཕབ། །ནག་པོ་རྒྱ་ལ་བྱོན་དགོས་གསལ། །དཔྱད་ན་ཁྲོ་ཐུང་མིན་པ་མེད། །དེ་
སྟེ་སེང་ཆེན་རིན་པོ་ཆེས། །སྐྱར་མར་འདན་མ་མི་ཆུང་མངགས། །མི་ཆེན་ཨ་ཁུ་
གདན་ཤོག་གསུངས། ། མི་ཆུང་གླིང་གི་ལྷ་རྗེ་རེད། ། སྨན་རྗེ་རྒྱལ་པོའི་སྤྲུལ་པ་
རེད། ། ཚ་གྲང་ནད་ལ་བརྟག་པ་མཁས། ། སྐུ་ལ་སྙུང་གཞི་མི་གདའ་ཟེར། །
ཡུན་རིང་འགྱངས་ན་བཀའ་བཀྱོན་ཡོང་། །འདོ་བ་རྟ་ལ་སྒ་སྲབ་སྟོད། །ཁྲོ་རྒྱལ་
སྐུ་ལ་དར་གོས་གསོལ། །ལ་མོ་བྱོན་ན་དགའ་ལེ་རེད། །མ་བྱོན་བཞུགས་ན་ཆག་
སྒོ་ཡོང་། ། ཨེ་རེད་སྟག་རོང་ཁྲོ་ལུ་དཔོན། །གོ་ན་རྣ་བའི་ཡུལ་ལ་ཞོག།།
ཅེས་ཟེར་བའི་གླུ་དེ་ལྟར་ཕུལ་བ་དང༌། ཨ་ཁུས་ཧུ་ཁྱུ་འཐེན་བཞིན་ཡར་
ལངས་ནས་ཞྭ་ཡུ་འདར་འདར་སིག་སིག་ངང་དར་གོས་སྐུ་ལ་གསོལ། དེ་ནས་
ལུས་ཁྱོར་ཁུལ་བྱས་ཏེ་ས་ལ་འགྱེལ། ཤི་རྫུ་བཏབ་ནས་འགུལ་ཙམ་མ་བྱས།
4༡



འདན་མས་མཆུ་སྟེང་གི་སྲོག་རྩ་མཐེབ་ཆེན་གྱིས་མནན་ཙམ་བྱས་ནས་ད་སྐུ་
གཤེགས་པ་འདྲ། ངེད་རྣམས་ཀྱིས་རང་དགར་པུར་སྦྱང་བྱས་ན་ག་ལ་འགྲིག
ལྷ་རྟ་མགྲིན་དམར་པོའི་གདུང་རྟེན་ཡིན་པས། ལྷ་མཁར་བསྟན་པའི་ནང་དུ་
གདན་ཞུ་བྱེད་དགོས་ཟེར་ནས་ཉི་དྲོས་ཙམ་ལ་སྐུ་གདུང་རྟ་ཕོ་གྲོ་སྨུག་ལྡིང་ཤེས་
ལ་བཀལ། འདོ་བ་གསེར་བྱའི་གོང་དུ་སྐུ་སྐལ་ཤ་རྩམ་བདོགས་པ་བཀལ་ནས་
བཤར་རེར་རྒྱལ་ཁང་དུ་འོང་། ཁྲོ་ཐུང་ལྷུང་ཚུལ་དང་མྱ་ངན་ལས་འདས་ཚུལ་
རྒྱལ་པོའི་སྙན་ལམ་དུ་བསྟར། གླིང་སྤྱི་མཆོག་བླ་མ་ཀུན་དགའ། བོན་སེར་
པོའི་དཀོན་མཆོག་འབྱུང་གནས། གླིང་ཡར་མཆོག་གི་བླ་མ་དར་འབུམ་་་་་
གཙོས་བླ་རབས་བཅུ་གསུམ་ གྱིས་ཕྱག་མཆོད་རྒྱ་ཆེར་བཤམས། ས་གཞིར་
འཁོར་ལོ་རྩིབས་བརྒྱད་བྲིས་པའི་སྟེང་ཁྲོ་ཐུང་གི་ སྐུ་ གདུང་ཞག་ གསུམ་རིང་་
བཞག་ དགོས་ ཟེར། ཁྲོ་ ལུས་ ཤི་ རྫུན་ བཏབ་ པ་ རྒྱལ་ བློན་ ཀུན་ གྱིས་ ཤེས།
ཞག་གསུམ་སོང་རྗེས་སྐུ་གདུང་ཆུ་ལ་བཀྲུས་ཤིང་སྨན་རིགས་སྣ་ཚོགས་བཏབ།
མར་དོ་བརྒྱ་དང་ཏིལ་དཀར་ནག་ཁྲ་གསུམ་ བཅས་ པ་ སྟ་གོན་ ཟིན་པ་དང༌།
རྒྱལ་པོས་དབང་ཆས་དང་དབུ་ལ་རིགས་ལྔ་གསོལ། ཡཱ་དེ་རིང་མི་ཕོ་སྟག་ལོ་
པ་ཞིག་གིས་ཁྲོ་ལུའི་པུར་ལ་མེ་སྤར་དགོས་པས་སྟག་ལོ་བྱས་པ་ཨེ་ཡོད་གསུངས།
འདན་མས་སྟག་ལོ་བྱས་ལེ་ང་ཡོད་གསུངས། སྐྱེས་བུས་འོ་ན་བླ་མ་རྣམས་ཀྱིས་
མེ་སྤོར་ཟེར་བའི་བརྡ་བྱུང་བ་དང་མེ་སྤར་དགོས་གསུངས། འདན་མས་དང་
པོ་ཤར་ཕྱོགས་ནས་པུར་ལ་མེ་སྤར་བས། ཁྲོ་ལུས་ཕྱག་གཡས་པ་བརྐྱངས་ནས་
མཐེ་བོང་བསླངས་པས་འདན་མས་ཤི་ནས་མཐེ་མོ་སློང་བ་ལྟས་ངན་ཡིན་ཟེར་
ནས་བེ་རྒྱུག་སྣ་དྲི་ཁ་ལེ་གཉིས་གཞུས་པ་དང༌། ཁྲོ་ཐུང་གིས་ཨ་ར་ཟེར་ནས་
སྐད་ཅིག་བརྒྱབ། ཨུ་རུ་ཟེར་ནས་ངག་བསྒོམས་བྱས་པ་དང་། འདན་མས་
ཕྱོགས་བཞི་ནས་མེ་ཆེན་ སྤར། ཁྲོ་ཐུང་གིས་སྨྲེ་སྔགས་བཏབ་ཀྱང་མ་ཕན།
ད་ནི་ཐབས་ཀྱིས་བྲོས་དགོས་བསམ་ནས་མིག་མྱུལ་བྱས་པ་དང༌། འདན་མས་
ཤི་མིག་གསོན་ལ་བལྟས་ན་རྣམ་རྟོག་ཟ་ཟེར་ནས་ ཐལ་བ་སྦྱར་གང་མིག་ལ་་



དམིགས་ནས་བཤོས་ པས་ སྐུ་ལུས་མེ་ཡིས་འཚིག ཁ་མིག་ ཐལ་བས་ཁེང་་་་
བཞིན་པུར་མཇུག་ནས་ ཐོན་ཏེ་རྒྱལ་པོའི་གམ་དུ་བཅར། དམྱལ་བ་ནས་་་
འདས་ལོག་བྱུང་ཚུལ་གྱི་གནས་ལུགས་མང་པོ་ཤོད་རྒྱུ་ཡོད་མདོག་གིས་པུས་མོ་
བཙུགས། མཐེ་མོ་སྦྱར་ནས་ཁ་བརྡ་དང་ལག་བརྡ་བྱས་ནས་བསྡད་པ་དང་།
རྒྱལ་པོས་ཡ་ཁ་སྤྲོ། བཀྲ་ཤིས། ལྷ་རྟ་མགྲིན་དམར་པོའི་རྣམ་སྤྲུལ། ངེད་
གེ་ སར་རྒྱལ་པོའི་ཨ་ཁུ་གཤེགས་ནས་འདས་ལོག་བྱོན་པ་མཆོག་ ཏུ་བཟང་་་་
གསུངས་ནས་སྐུ་ལ་ན་བཟའ་གསོལ། ཞལ་ལ་བཟའ་བ་དང་བཏུང་བ་དྲངས་
པ་དང༌། ཨ་ཁུས་མིག་འཕུར་ཞིང་ ཨ་ར་གཡས་བྱུག་གཡོན་བྱུག་བྱས་ནས་
དམྱལ་བར་སོང་བའི་ལོ་རྒྱུས་ཞུ་རྒྱུ་ཨེ་འདྲ་ཡོད་ཟེར་ནས་གླུ་འདི་བླངས་སོ། ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
བོན་སྐུ་ཚེ་དབང་རིག་འཛིན་མཁྱེན། ། བོན་ལྷ་སུམ་སྟོང་དྲུག་བརྒྱ་མཁྱེན། །
བོན་སྲིད་བླ་མའི་ཚོགས་དང་བཅས། །དེ་རིང་ཨ་ཁུའི་གྲོགས་ལ་བྱོན། ། ས་འདི་
ས་ངོ་མ་ཤེས་ན། ། གླིང་ས་མཐོང་བ་ཀུན་སྨོན་རེད། ། རྨ་དེལ་ཡག་སྟག་ཐང་ཁྲ་
མོ་རེད། ། སྟག་མ་ཤི་ལྤགས་པ་བརྐྱང་འདྲ་རེད། །འཛོམ་དྲུག་གྲ་ཚན་ངོམས་ས་
རེད། ། ང་འདྲ་རྩ་བ་བཤད་པས་ན། ། སྲིད་པ་འཁོལ་མོ་རུ་རྫོང་ནས། ། སྟག་
རོང་དཔོན་པོ་ཁྲོ་ཐུང་ཟེར། །ཚེ་སྔ་མོ་སྔར་ཀྱི་དུས་ཚོད་ལ། ། གླིང་ཚོ་ཆེན་འགོ་
འཛིན་ང་རང་ཡིན། །ལོ་ངོ་གསུམ་ལ་སོན་པའི་དུས། ། སྲིན་ཁེ་རྩེ་རལ་པ་ཁབ་
ཀྱིས་བཏུལ། །སྲིན་རྫོང་ཕབ་ནས་ཤུལ་མེད་བཅོས། ། གླུ་ལེན་ན་ཨ་སྔོན་དགུང་
ནས་ལེན། །རྟ་རྒྱུག་ནས་བྲག་དམར་སྟེང་ནས་རྒྱུག། རྒྱ་དཀར་ནག་འཛམ་གླིང་
ཉིན་བསྐོར་བྱས། །འཛམ་བུ་གླིང་ལ་གྲགས་ལེ་རེད། །བར་དུ་སྟག་རོང་རྒྱལ་པོ་
བྱས། ། ཁྱེད་སེང་ཆེན་རྒྱལ་པོའི་འགྲོ་དོན་བསྒྲུབས། ། ལྷ་རྟ་མགྲིན་དམར་པོའི་
སྤྲུལ་པ་ལ། །མཐུ་ལ་རང་དབང་ཐོབ་པའི་མི། །ཟེར་ནས་ཀུན་གྱིས་བསྔགས་ལེ་
ཡིན། །དེ་སྟེ་སེང་ཆེན་རིན་པོ་ཆེ། །ད་ལོ་ཨ་ཁུ་རླུང་རྟ་རྒུད། །རྐྱེན་དང་ཆག་སྒོ་
44



བར་ཆད་གསུམ། །འདོད་མེད་ཨ་ཁུའི་ཐོག་ཏུ་ལྷུང་། །ཁ་སང་རྒྱལ་པོའི་བཀའ་
བཀོད་ལྟར། །མ་འདུག་འདན་མ་ཁྲོ་ཐུང་ང་། ། ཤར་སྤྲིན་དཀར་ལ་མགོའི་བར་
དུ་སོང༌། ། ཤང་པ་ཕེབས་སྒུག་ཞུ་བའི་དུས། །འདན་མས་ངེད་ལ་ཟེར་རྒྱུ་ལ། །
ཚེ་གང་དཔོན་པོ་ཨ་ཁུ་རེད། ། ཉིན་གཅིག་དཔོན་པོ་འདན་མ་ཡིན། ། མི་རྒན་
གཡོག་པོ་རྒྱུག་དགོས་ཟེར། ། རྒོད་ཞན་དབྱེ་བ་ཕྱེ་དགོས་ཟེར། ། འདན་མ་་་
དབང་ཐང་ཆེ་བའི་དུས། ། མེ་འབུད་ཆུ་ལེན་ང་ཡིས་བྱས། ། འདོ་བར་གཟན་
ཆག་ང་ཡིས་སྤྲད། །ཐབས་མེད་གཡོག་པོ་རྒྱུག་ལེ་ཡིན། །དེ་རྗེས་དུས་ཀྱི་རྟིང་མ་
ལ། ། ནག་ལ་ཆུང་ལེ་བྱི་ཆུང་ཙམ། །བྱས་ལེ་བྱ་ཞིག་མཁའ་ནས་གཤོམ། ། ང་
གཉིས་འདུག་སའི་གནས་དེར་བྱུང༌། ། འདན་མས་ང་ལ་ཁ་བཀོད་བརྒྱབ། །
ཆིབས་ཆེན་ལ་མོ་འཁྲིད་ཤོག་ཟེར། ། དེ་སྐབས་ཨ་ཁུ་འཚབ་ཡང་འཚབ། ། མི་
འདོད་བཀོད་པར་ཁྲོས་ཡང་ཁྲོས། ། བསམ་ངན་བློ་ལ་འཆར་བའི་དུས། ། གློ་
རྨེད་མ་བསྡོམས་འདོ་བ་འཁྲིད། །འདན་མའི་ཕྱག་ལ་གཏད་ལེ་ཡིན། །འདན་
མ་ཆིབས་ཐོག་བུད་ལེ་དང༌། ། ཤང་པ་འབྱོར་ལེ་ཧ་ལམ་མཉམ། ། ཤང་པས་པོ་
ཏི་གསེར་མགོ་དེ། །ནམ་མཁའི་དགུང་ནས་འཕངས་མ་ཐག། བསྒྲུགས་ནས་འདོ་
བའི་གོང་དུ་བུད། ། ཤེད་ཆེན་མདའ་མོ་འཕེན་པ་ལྟར། ། རང་ཡུལ་མཐིལ་ལ་
འོང་ལེ་ཡིན། ། ཞུ་རྟེན་རིན་ཆེན་བྱུ་རུའི་རིགས། ། ཁ་ ཤས་ ཨ་ ཁུའི་ ལག་ ཏུ་་་
ཡོད། །འགའ་རེ་ལམ་བར་བོར་ལེ་འདྲ། །ལག་ཡོད་སེང་ཆེན་ཕྱག་ལ་འབུལ། །
ཐུགས་དགོངས་པ་མ་ཚོམས་ཐུགས་རྗེས་གཟིགས། ། དེ་ནས་ཨ་ ཁུ་ནད་ཀྱིས་
མནར། ། མགོ་ཡུ་འཁོར་ཞིང་དབང་རྩ་ཉམས། ། སྙིང་གཟེར་རྔ་བོ་རྡུང་འདྲ་
ལ། ། བློ་སེམས་རྒྱ་མཚོ་འཁྲུག་འཁྲུག་སྐབས། ། སྔ་རྟིང་རྒྱལ་པོའི་བང་མི་་་་་
བྱུང་། ། ཨ་ཁུ་རླུང་གིས་བཟུང་བའི་དུས། ། ཅི་ཚོར་འདི་ཚོར་མི་གདའ་་་་་་་
ལགས། །དེ་ནས་ཨ་ཁུ་དམྱལ་བར་སོང་། །དང་པོ་མར་ལ་འགྲོ་བའི་དུས། ། ཤི་
ཐང་སྐྱ་མོ་ཟེར་ལེ་འགི ། ཁྲག་གིས་རྒྱ་མཚོ་འཁྱིལ་ནས་གདའ། །རུས་པས་
བསེ་མཁར་བརྩེགས་ནས་གདའ། །ཨ་ཚ་ཨ་ནའི་ངུ་སྒྲས་ཁེངས། ། འཇིགས་པ་
་



ཆེ་ལ་ཡ་མེད་རེད། །དེ་ནས་མར་ཙམ་འགྲོ་བའི་དུས། །ལས་མཁན་གཤིན་རྗེའི་
གྲོང་ཁྱེར་གདའ། །ལས་མཁན་ཨ་ཝ་གླང་མགོ་དང༌། ། སེང་མགོ་སྟག་མགོ་སྤྲེལ་
མགོ་བཞི། ། སྦྲུལ་མགོ་བཅས་པས་དཀར་ནག་འབྱེད། ། དཀར་ནག་དབྱེ་བ་
རྡེའུ་གཏོང་། །རྡེ་འུ་མང་ཉུང་རྒྱུ་མར་འདེགས། ། རྡེལ་ནག་མང་ན་ཚ་དམྱལ་
དང༌། ། གྲང་དམྱལ་བརྒྱད་ཀྱི་གནས་ལ་རྫོང། ། ལུས་ སྡིག་བསགས་པའི་ཕྱིན་
ཆད་ལ། ། ཡང་ན་ཟངས་དམར་ནང་དུ་བཙོ། ། མིན་ན་འཁྱགས་རོམ་ནང་དུ་
འཇུག། ཁྲིམས་གཅོད་ཚ་གྲང་གཉིས་ཀ་རེད། ། ཁ་སྡིག་བསགས་ན་ལྕེ་དམར་
སྟེང་། ། ལྕགས་ དམར་ཚ་པོས་ཞིང་ཁ་ རྨོད། ། མིན་ན་ལྕེ་དམར་བཤན་གྲིས་་
གཙབ། ། ཁྲིམས་གཅོད་ཡ་ང་མེད་ལེ་རེད། །དེ་ནས་མར་ཙམ་འ གྲོ་པའི་དུས། །
བསེ་རག་གྲོང་ལ་སླེབས་ཞེ་གདའ། །མགྲིན་པ་ཁབ་མིག་འདྲ་ལེ་ལ། །ལྟོ་བ་རི་
བོ་སྤུང་འདྲ་བ། ། རྐང་ལག་རྩྭ་རྐང་འདྲ་ལེ་བས། ། ལྟོ་བ་མི་འཁྱོག་ཕར་ཚུར་
འགྱེལ། །བཀྲེས་སྐོམ་ཟས་ཡིས་ལྟོ་བ་སྟོང་། །ཟ་རྒྱུ་བསྟེར་ཞེས་མཐེ་མོ་ཀེར། །
འཐུང་རྒྱུ་དགོས་ཞེས་མིག་ཆུ་གློད། ། སྙིང་རྗེའི་ཡུལ་ལས་མ་འདས་སོ། ། ལས་རྒྱུ་
འབྲས་ཟེར་ལེ་དེ་ན་གདའ། ། ཁྲོ་ལུས་གཤིན་རྗེ་མཇལ་བའི་དུས། ། ཨ་ཁུ་བྱོན་ལེ་
སྔ་སོང་གསུངས། ། མ་བཞུགས་ལ་མོ་མི་ཡུལ་བྱོན། ། ཚ་བོ་སེང་ཆེན་རྒྱལ་པོ་
མཇལ། ། དོན་ཆེན་རྒྱ་ལ་འགྲོ་དགོས་གསུངས། ། འགྲོ་བ་སེམས་ཅན་དོན་དུ་
དགོངས། ། ཨ་ ཁུ་ མི་ཡུལ་ མངགས་ནས་བྱུང༌། ། ཡིན་ཀྱང་སེང་ཆེན་རིན་པོ་
ཆེ། ། འདན་མ་ཞེ་སེམས་གནག་དང་གཅིག། མི་ཆུང་ཁ་ལྕེ་བདེ་དང་གཉིས། །
སེང་ཆེན་ཆོས་སྒོ་མང་དང་གསུམ། ། ཕུ་ནུས་གདུང་རྟེན་བསྲེགས་དང་བཞི། །
ཁྲོ་ལུའི་ལུས་རྟེན་ཕྲལ་གྲབས་ཡིན། ། འོན་ཏེ་ཁྲོ་ཐུང་དབང་བསོད་ཆེ། ། རྐྱེན་
དང་ཆག་སྒོའི་ནང་ནས་འགྲོལ། ། ཁྱེད་སེང་ཆེན་མཇལ་བའི་དུས་ཤིག་བྱུང༌། །
ཡང་དག་དོན་གྱི་རྡོག་ཁ་ལ། ། རྒྱལ་པོས་གནམ་ནེའི་ལུང་བསྟན་བཞིན། ། ཨ་
བསེའི་ཁྲབ་རྫོང་འབེབས་དགོས་གདའ། ། ཁྲོ་ཐུང་ཡོད་མེད་ཁྱད་པར་མེད། །
ཁྱེད་གེ་སར་ལྷ་ཡི་རྒྱལ་པོ་ལ། ། རྟགས་རྫུ་འཕྲུལ་གཉིས་ལ་ཐོགས་མེད་ཟེར། །
46



དུས་དེ་རིང་ཡོད་ན་དགོས་ངེས་རེད། ། རྐྱང་རྒོད་བང་ཁ་རླུང་ལས་མྱུར། །
དགོས་དུས་གདའ་ན་ཡོད་ངེས་རེད། ། དགོས་དུས་མེད་ན་སྟོང་གཏམ་ཡིན། །
ཕུ་ནུ་སྟག་གཟིག་ཁ་སྤྲོད་ལ། ། རྒྱ་སྟག་ཚང་ནས་ལང་འདྲ་ཟེར། ། དགོས་དུས་
གདའ་ན་ཡོད་གཏན་རེད། ། དགོས་ངེས་མེད་ན་སྟོང་གཏམ་ཡིན། །མི་ཆུང་རྩ་
བལྟའི་སྨན་ཆུང་ལ། །ཆེ་བསྟོད་སྨན་པའི་རྒྱལ་པོ་ཟེར། །མི་ཆུང་གཟུགས་ཚད་
མ་ལོན་ཀྱང༌། །གཏམ་ལ་ཆུ་བོ་རྒྱུག་རྒྱུག་ཟེར། །དགོས་དུས་གདའ་ན་ཆེ་བསྟོད་
བདེན། ། དགོས་དུས་མེད་ན་སྟོང་གཏམ་རེད། ། ད་རེས་མཁོ་ལེ་དུས་མཉམ་
ཡིན། ། ཨ་བསེ་རྒྱལ་དང་ཁྲོ་ཐུང་དཔོན། ། སྔ་སོང་དབང་པོ་ཡར་དར་དུས། །
གྲོགས་ལ་ཕོར་རུ་མཉམ་འཛུགས་དང་། །དགྲ་ལ་མདུང་མོ་མཉམ་བཏོན་གྱི། །
ཚེ་གཅིག་འགྲོགས་པའི་མནའ་དམ་བཞག། མནའ་དཔང་ཆོས་སྐྱོང་སྲུང་མར་
བཅོལ། ། ཤ་གཅིག་ནས་བྲེགས་པའི་ཏིག་ག་དང༌། ། ཀོ་པགས་གཅིག་འཐེན་
རྒྱུན་བུ་ཡིན། ། མནའ་བཟས་འཚེ་ན་དགྲ་ལ་གྱུར། ། ཕོ་ཐ་མའི་ནང་གི་ཡང་ཐ་
ཡིན། དེ་སྟེང་སེང་ཆེན་གསན་རྒྱུ་ལ། ། རྒྱ་བོད་གཉིས་ཀྱི་ས་མཚམས་ན། ། དམ་
ཅན་ནག་པོའི་སྤྲུལ་པ་ལ། ། སྡེ་པ་སྒྲོ་རྒོད་མདའ་བཙན་ཟེར། ། ཨ་བསེ་ ཕབ་
ལུགས་ཁོང་གིས་ཤེས། ། རྒྱལ་པོས་དཔོན་བློན་བློས་འཁེལ་ལྔ། ། སྔོན་མངགས་
འབུལ་བ་ནོམ་དང་སྦྲགས། ། ཁྲོ་ལུས་བྲིས་པའི་འཕྲིན་ཆ་སྐུར། ། སྡེ་པ་སྒྲོ་རྒོད་
མཇལ་ན་བསམ། །རྒྱལ་བློན་རྗེས་ནས་བྱོན་ན་བསམ། །གོ་ན་འདིར་འཛོམས་
ཐུགས་ལ་ཞོག། མ་གོ་གླུ་ལ་སྐྱོར་རྒྱུ་མེད། །
ཅེས་ཟེར་བའི་གླུ་དེ་ལྟར་ཕུལ་པ་དང༌། གླིང་གི་དཔོན་བློན་རྣམས་ཨ་
ཁུའི་བྱེད་ལུགས་དང་བཤད་ལུགས་ལ་ཧང་སང་ནས་དང་པོ་ ཤི་རྫུན་བཏབ།
གཉིས་པ་འདས་ལོག་ཡོང་ཚུལ་བཤད། གསུམ་པ་ཨ་བསེ་དང་མནའ་ཤག་
བཞག་ཚུལ་བཤད། བཞི་པ་སྒྲོ་རྒོད་མདའ་བཙན་ངོ་སྤྲོད་བྱས་ནས་གཏམ་
རྙོག་གིས་ལུང་པ་བརྒྱངས། ཨ་ཁུར་ཡིད་ཆེས་མི་འདུག་ཟེར་ནས་འཕྱ་སྨོད་
བྱེད་པའི་སྐབས། རྒྱལ་པོ་ན་རེ་དཔོན་བློན་རྣམས་བདེན་པར་འདུག ཨ་
47 །



བསེ་དང་ཨ་ཁུ་ཁྲོ་ཐུང་གཉིས་དེ་སྔ་ཆོས་སྐྱོང་སྲུང་མའི་ཚོགས་ ལ་གཉེར་
གཏད་བཅོལ། ཡི་དམ་ལྷ་ཚོགས་དཔང་དུ་བཙུགས་ནས་མནའ་སྐྱེལ་དམ་
འཇོག་བྱས་པ་ཤིན་ཏུ་བདེན། མནའ་དང་འགལ་ན་ག་ནས་འགྲིག མ་
བསད་པ་ལས་མནའ་བཟས་སྡུག་ཟེར་ལེ་འཇིག་རྟེན་དཔེ་ལ་ཡོད། དམྱལ་
བར་ཕེབས་ནས་འདས་ལོག་བྱུང་ཚུལ་སྐོར་ཅི་ཡིན་གསལ་པོ་མི་ཤེས་རུང་། ཤི་
ཐང་སྐྱ་མོ་མཇལ་ངེས་རེད། ཞུ་རྟེན་བོར་ལེ་མི་འོས་ཀྱང་བརྡ་ཡིག་ལོན་པས་
དོན་གོ་ཆོད། སྡེ་པ་སྒྲོ་རྒོད་མདའ་བཙན་ངོ་སྤྲོད་བྱས། ལས་དེ་ལས་བཟང་
ལེ་ག་ན་ཡོད། དོན་དེ་རེ་ཞིག་གླེང་མཚམས་བཅད། མདོ་སྒྲོན་འགུགས་
ལུགས་ཅི་འདྲ་བྱེད་གསུངས་ནས་སྤྱི་དཔོན་ལ་གཟིགས་པ་དང། སྤྱི་དཔོན་
གྱིས་གླུ་འདི་ཕུལ་ལོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། ། ལྷ་
ཆོས་སྐུ་ལོངས་སྐུ་སྤྲུལ་སྐུ་གསུམ། །བྱིན་རླབས་ཀྱི་ལྷ་གསུམ་མཁྱེན། ། མཁྱེན་
གཟིགས་ ཨ་ ཕོའི་གླུ་སྣེ་དྲོངས། ། ཤར་རྣམ་པར་རྒྱལ་བའི་ཞིང་ཁམས་ནས། །
བཅོམ་ལྡན་རྒྱལ་བ་རིགས་ལྔའི་ལྷས། ། དེ་རིང་མི་རྒན་ཇུས་ལ་གཟིགས། །ས་
འདི་ས་ངོ་མ་ཤེས་ན། ། གླིང་ས་མཐོང་བ་ཀུན་སྨོན་རེད། ། རྨ་དེལ་ཡག་སྟག་
ཐང་ཁྲ་མོ་རེད། །མི་ང་འདྲ་ང་ངོ་མ་ཤེས་ན། །ང་འདྲ་རྩ་བ་བཤད་པས་ན། །
རྨ་ཕུ་རྫ་ཕུ་ཁྲ་ཕུ་གསུམ། །རྨ་རྫ་ཟེར་མིའི་ནང་རྒྱུད་ནས། །ཁྲ་སྟོད་ནམ་མཁའ་
ལངས་ ས་ནས། ། ཁྲ་སྨད་མུན་མ་འཐིབ་ ས་ནས། ། ཁྲ་རྫོང་ཉི་མ་འཁོར་ལྡེ་་་
ནས། ། ཁྲ་དར་མས་ཀི་ཀི་ཟེར་ ས་ནས། ། རྫོང་མི་འགྱུར་ཁྲ་མཁར་ཁྱུང་རྫོང་
ནས། ། སྤྱི་དཔོན་རོང་ཚ་ཁྲ་རྒན་ཟེར། ། རྨོག་གཅིག་ཡོད་ན་སྤྱི་རྨོག་ ཡིན། །
ཁྲབ་གཅིག་ཡོད་ན་སྤྱི་ཁྲབ་ཡིན།. ། རྟ་གཅིག་ཡོད་ན་སྤྱི་རྟ་ཡིན། ། རྒྱུ་ནོར་ཅི་
ཡོད་སྤྱི་རྒྱུ་ཡིན། །ལས་ལས་ན་སྤྱི་ཡི་དོན་དུ་ལས། །དོན་བསྒྲུབ་ན་སྤྱི་ཡི་དོན་དུ་
བསྒྲུབས། །སྤྱི་དཔོན་ཟེར་བ་དེ་ནས་བཏགས། ། གླུ་འདི་ཀླུ་ངོ་མ་ཤེས་ན། །མི་
48



རྒན་དལ་བ་རིང་འ ཇམ་ཟེར། ། གླུ་མགོ་འགྱིང་ཞིང་འགྱིང་ནིས་ལེན། ། ལྷ་ཆེན་
ཚངས་པ་འགྱིང་ཞིང་འགྱིང་། ། ཀླུ་སྐྱེད་འཚུབ་ཅིང་འཚུབ་ནས་ལེན། ། གཉན་
ཆེན་སྐུ་ལྷ་འཚུབ་ཅིང་འཚུབ། ། ཀླུ་མདའ་མཐང་ཞིང་མཐའ་ནས་ལེན། ། ཀླུ་
རྒྱལ་གཙུག་ན་མཐའ་ཞིང་མཐའ། ། མཐའ་དབུས་མེད་པའི་ གླུ་ཞིག་ལེན། །
འགག་པ་མེད་པའི་ངག་ཞིག་འགུགས། ། དེ་རིང་གླིང་དཀར་ རྒྱལ་བློན་་་་་་་
རྣམས། ། ཐུགས་ཕ་ལ་གསོན་དང་ཞུ་རྒྱུ་གདའ། ། གླིང་དཀར་རྒྱ་ཡུལ་བྱོན་པ་
ལ། །དགོ་རྭ་མེད་ན་བྱོན་ཐབས་མེད། ། ཁྲབ་ཆེན་མེད་ན་བྱོན་ཐབས་མེད། །
མདོ་སྒྲོན་མེད་ན་བྱོན་ཐབས་མེད། །དེ་སྟེ་གླིང་དཀར་ནང་རྒྱུད་ནས། །འདན་
མ་དཔའ་ལྷ་འབྲུག་མོ་གསུམ། ། སང་གི་ཉི་མ་སྔ་ཤར་ཐོག། རྨ་སྨད་གཡུ་ལུང་
གསུམ་མདོར་བྱོན། ། འབྲུག་མོས་གཙོས་པའི་གཟབ་མཆོར་བརྒྱན། །གར་ཆེན་
འཁྲབ་ཅིང་གླུ་དབྱངས་ལེན། ། དགོ་བ་རྭ་ཆེན་ཐབས་ཀྱིས་བསླུས། ། སྣང་བ་
གར་ལ་གཡེང་པའི་དུས། །འདན་མ་དཔའ་ལྷས་མདའ་མོ་ཕོངས། །དགོ་བ་རྭ་
ཆེན་མདའ་རྩེར་གྲོངས། ། ཕོ་ཤང་རིན་ཆེན་འབྱུང་གནས་ཀྱི། ། རྨི་ལམ་ལོག་
ནས་སེམས་པ་འཁྲུག། ཐོ་བ་རྐམ་པ་ལག་ཏུ་ཐོགས། ། དགོ་བའི་རྭ་ཅོ་ལེན་དུ་
འོང་། ། དེ་ སྐབས་ དཔའ་བོས་ཞགས་པ་གཡུགས། ། ཕོ་ ཤང་ འཚེ་བ་མེད་ལེ་་
བཟུང་། ། རྒྱལ་པོའི་ཕྱག་ལ་འབུལ་དགོས་ཡོད། ། ཕོ་ཤང་ཕྱག་ལ་སོན་དང་
རྟིང༌། །མོ་ཤང་སེམས་པ་ཤིན་ཏུ་འཚུབ། །བཏང་བའི་སྒོ་ང་སྦོ་འོག་བཅུག།གང་
སར་རྒྱུག་ནས་ཕོ་ཤང་འཚོལ། །ཚེ་སྔོན་སྨོན་ལམ་བཟང་པོའི་མཐུས། །ཕོ་ཤང་
རྗེས་ལ་མོ་ཤང་འཁོར། ། སྒོ་ངའི་ནང་ནས་མདོ་སྒྲོན་འཁྲུངས། ། བཞོ་མཁས་
རྒྱལ་བའི་རྟེན་འབྲེལ་འགྲིག། སྐྱེས་བུའི་བསམ་དོན་འགྲུབ་ལེ་ཡིན། །དེ་ནས་ང་
ལ་གསན་རྒྱུ་ལ། ། སྡེ་པ་སྒྲོ་རྒོད་མདའ་བཙན་ཁོང༌། །རྩེད་ར་གདན་ཞུ་ཕེབས་
མི་ལ། །ལྷ་སྲས་དགྲ་ལྷ་རྩེ་བརྒྱད་གཅིག།ཚ་ཞང་འདན་མ་བྱང་ཁྲ་གཉིས། །འབྲུ་
དགའ་བདེ་ཆོས་སྐྱོང་བེར་ནག་གསུམ། ། དར་རྗེ་ཁྱུང་རྒྱལ་སེང་སྟག་བཞི། །
བྱང་བྱེ་རིའི་བཀའ་བློན་ཆོས་འགྲུབ་ལྔ། ། གསེར་པའི་ཉི་འབུམ་དར་ཡག་དྲུག།
49



འཇང་ཕྲུག་གཡུ་ལྷ་ ཐོག་སྒྱུར་བདུན། ། འཇང་སྲས་གཡུ་ཁྲི་དགུང་སྔོན་་་་་་་་
བརྒྱད། ། དཔའ་བཟང་བཤན་པ་རྒྱལ་པོ་དགུ ། མ་གྲུབ་ཁམ་པ་གཡུ་བརྟན་
བཅུ། ། དུང་སྐྱོང་ སྟག་ ལྷ་ཁྲི་དཀར་ བཅས། ། མ་ བཞུགས་སྔོན་ལ་ཆས་ན་་་་་
བསམ། །དེ་ནས་རིམ་བཞིན་བལྟ་བས་ཆོག། སེང་ཆེན་ཐུགས་ལ་དེ་ལྟར་ཞོག། གླུ་
འཁྲུལ་བ་བྱུང་བ་བཟོད་པར་བཞེས། ། ངག་འཆལ་བ་བྱུང་ན་མཐོལ་ལོ་་་་་་
བཤགས། །
ཞེས་གླུ་དེ་ལྟར་བླངས་པ་དང་། རྒྱལ་བློན་ཚང་མས་བདེན་པར་གོ་ནས་
མངོན་པར་བསྟོད། ཕྱི་ཉིན་དཔའ་ལྷ་མི་སྤྱང་དཀར་པོ་དང་ཚ་ཞང་འདན་མ་
བྱང་ཁྲ་གཉིས་ཀྱིས་འཁོར་གསུམ་ལུས་ལ་བསྐོར་ནས་རྨ་སྨད་གཡུ་ལུང་གསུམ་
མདོ་རུ་གཡུ་ཡི་དགོ་བ་རྭ་ཆེན་འདུལ་བར་བྱོན། སེང་ལྕམ་འབྲུག་མོ་དང༌།
ནེའུ་ཆུང་ལུ་གུའི་ཚ་ལུ། ཕ་ཆེན་ར་བཟའ་གེར་མཚོ། བྱང་ཁྲི་ཤོག་མེ་བཟའ་
འབུམ་སྒྲོན། འཇང་བཟའ་པདྨ་ཆོས་སྒྲོན། མོན་བཟའ་མེ་ཏོག་ལྷ་མཛེས་
བཅས་མཁའ་འགྲོ་རྣམས་ཀྱིས་མགོ་ལ་རྒྱུན་རབས་བཅོ་བརྒྱད་བཏགས། ལུས་
ལ་ གོས་ རབས་བཅོ་བརྒྱད་གསོལ། རྨ་སྨད་གཡུ་ལུང་གསུམ་མདོའི་ཡར་་་་་
མཐའ། དགའ་ཨ་ཐང་གི་ཐང་སྟོད། དགའ་ཨ་ཐང་གི་ཐང་སྨད། རྩེད་
རྭ་ལུ་གུ་བཀྲ་ཤིས། སྤང་མེ་ཏོག་བཀྲ་བའི་གནས་ཡུལ་དུ་གར་དང་གླུ་གཞས་
འཁྲབ་ནས་འདུག་པའི་སྐབས། གཡུ་ཡི་དགོ་བ་རྭ་ཆེན་དེ་རྨ་རི་ཁྲ་ལྕམ་འཚུབ་
མོའི་མར་གཤམ་ནས་ལན་གསུམ་འཕག་ཏེ་བཤར་རེར་ཐུར་དུ་རྒྱུག་ནས་རྩྭ་ཁ་
གསུམ་བཟོས་ནས་སོ་རེ་བཙུགས། ཆུ་ཧུབ་གསུམ་བཏུང་ནས་སོ་རེ་བཙུགས།
མདུན་བལྟ་རེ་དང་ཕྱི་བལྟ་རེ་བྱས་ཏེ་སླར་ཡང་ལ་རྩེར་འཛེགས་ནས་ཕྱིར་བལྟས་
ཤིག་བྱས་པ་དང༌། གླིང་གི་མོ་སྨན་རྣམས་ཁྲ་འཁྱིལ་ལེར་གླུ་གར་འཁྲབ་ནས་
དུས་འདའ་བ་མཐོང༌། ཡཱ་གླིང་གི་མོ་སྨན་རྣམས་འབྱོར་སྐྱེ་ལོ་ཡག་ལེ་རྣ་བས་
ཐོས་ཀྱང་ཉི་མོ་མིག་གི་རིག་ལེ་དེ་རིང་ཡིན། ཡང་སྒོས་སེང་ལྕམ་འབྲུག་མོ་
ཟེར་བ་གཡེར་གྲགས་ཅན་མིང་དང་དོན་མཚུངས་གདའ་བསམ་ཞིང་ཡིད་་་་



བརྟན་དབང་མེད་འཕྲོག་ནས་མོར་གཡེང་བའི་སྐབས། འདན་མས་མདའ་
གཅིག་ སྤྲིངས་ བ་ དགོ་ བའི་ སོག་ པར་ ཐེབས་ ཏེ་ སྐྱ་ ལོག་ གེར་ ཐང་ ལ་ འགྱེལ།
འདན་མ་དང་སེང་སྟག་གིས་དགོ་བའི་རོ་དེ་ཤུག་སེབ་སྤང་ཁ་ཞིག་གི་སྟེང་དུ་
བཞག་སྟེ་ནུབ་ཀྱི་ཕྱོགས་སུ་རྭ་རྙི་བཙུགས། ཤར་གྱི་ཕྱོགས་སུ་རྙི་ཐིག་འཐེན།
ནགས་གསེབ་ཏུ་ཡིབ་ནས་འདུག་པའི་ཚེ། ཤང་ཕོ་རིན་ཆེན་འབྱུང་གནས་
ཀྱིས་ཤང་མོ་ཁྱེད་ཀྱིས་སྒོ་ང་གསུམ་རུམ་ནས་ཚང་སྲུང་དགོས། རྨ་སྨད་གཡུ་
ལུང་གསུམ་མདོར་ཚོགས་པའི་གཡུ་ཡི་དགོ་བ་རྭ་ཆེན་འཆི་ཟིན། རྭ་ཅོ་དེ་ནོར་
བུ་ཡིན་པས་དེ་ལེན་པར་མི་འགྲོ་ཐབས་མེད་ཟེར་ཞིང་ཐོ་བ་དང་། སྐམ་པ་
འཁྱེར་ནས་འགྲོ་ལ་ཉེ་བས་ན། ཤང་མོ་ལྷ་མཛེས་མས་རྨི་ལམ་འཁྲུགས་ཚུལ་ཀྱི་
གླུ་འདི་བླངས་སོ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང
ལྷ་ཞིག་འབོད་ལ་འདི། །ནུབ་བདེ་ཆེན་ཆོས་སྐུའི་ཞིང་ཁམས་ནས། ། རྨ་བྱ་སེར་
པོའི་ཁྲི་སྟེང་ནས། ། འཇའ་འོད་འཁྱིལ་བའི་གུར་ཁང་ནས། ། བཅོམ་ལྡན་་་་་
མགོན་པོ་འོད་དཔག་མེད། །དེ་རིང་ཤང་མོའི་གྲོགས་ལ་གཟིགས། །རྣམ་པར་
རྒྱལ་བའི་ཁང་བཟང་ནས། །ཆོས་སྐུ་ཀུན་བཟང་ཡབ་ཡུམ་མཆོག།འཁོར་ཆོས་སྐུ་
བརྒྱ་ཚོ་ཚོགས་ཀྱིས་བསྐོར། །དེ་རིང་ཤང་མོའི་གྲོགས་ལ་བྱོན། ། ཤར་རི་བོ་ཏ་
ལའི་ཞིང་ཁམས་ནས། ། མེ་ཏོག་པད་མའི་ཁྲི་སྟེང་ནས། །ལོང་སྐུ་འཕགས་པ་
སྤྱན་རས་གཟིགས། ། འཁོར་ལོང་སྐུ་བརྒྱ་ཚོའི་ཚོགས་ཀྱིས་བསྐོར། །དེ་རིང་
ཤང་མོའི་གྲོགས་ལ་བྱོན། ། རྔ་ཡབ་གླིང་གི་གནས་མཆོག་ནས། །ནང་པདྨ་འོད་
ཀྱི་གཞལ་ཡས་ནས། ། སྤྲུལ་སྐུ་པདྨ་ཐོད་ཕྲེང་རྩལ། ། འཁོར་སྤྲུལ་སྐུ་བརྒྱ་ཚོའི་
ཚོགས་ཀྱིས་བསྐོར། །དེ་རིང་ཤང་མོའི་གྲོགས་ལ་བྱོན། ། ས་འདི་ས་ངོ་མ་ཤེས་
ན། །རི་རབ་གནས་ཀྱི་ཁང་བཟང་རེད། །ང་འདྲ་ང་ངོ་མ་ཤེས་ན། ། ཤང་མོ་མེ་
ཏོག་ལྷ་མཛེས་ཟེར། ། གླུ་འདི་ཀླུ་ངོ་མ་ཤེས་ན། ། ཤང་མོའི་མེ་ཏོག་དྲུག་འགྱུར་
ཟེར། །དེ་ནས་ཤང་ཕོ་ང་ལ་གསོན། །མདང་ནུབ་ཉལ་པའི་རྨི་ལམ་ལ། །བྱང་



ནས་འབྲོང་གཡག་རོག་པོ་འགྱིང་། ། མགོ་རུ་ཐུར་བརྡར་ནས་རུ་རྩེ་ངོམ། ། སྒོ་
ཉལ་གླང་རྒན་རྭ་རྩེར་གཟེར། ། ཐ་མ་འབྲོང་གིས་བསད་ལེ་རྨིས། །གཟིག་ཐིག་
ལེ་བྲག་རིའི་རྩེ་ནས་ངར། ། ཁྱི་ད་ལུའི་མཇིང་རྩ་ཧོབ་དེ་བཟུང༌། །ཁྱི་ཁྲག་ཐང་
ལ་གཏོར་ལེ་རྨིས། ། དེ་ཡག་ལེ་རེད་དམ་སྡུག་ལེ་རེད། །གཡུ་ཡི་དགོ་བ་རྭ་ཆེན་
དེ། ། སྒྱུ་མའི་གར་ལ་གཡེང་ པའི་ དུས། ། མི་ སྔོན་གཡུ་ མི་སྐུ་མདོག་ཅན། །
འཁོར་གསུམ་ལུས་ལ་བསྐོར་ལེ་བས། ། མདའ་མོ་འཕངས་ནས་དགོ་བ་་་་་་་
བསད། ། ཤང་ཕོས་ཐོ་བ་སྐུམ་པ་འཁྱེར། །ནོར་བུའི་རྭ་ཅོ་ལེན་པའི་དུས། ། མི་
དཀར་དུང་གི་དར་འཕྲུ་ཅན། ། མཐོ་འདོད་མགོ་འཕྲུ་ལིང་སེ་ལིང་། ། དཔའ་
འདོད་སོ་སྒྲ་ཐག་སེ་ཐག།ངར་འདོད་རྔམས་འཇིགས་འུར་རུ་རུ། །འཁོར་གསུམ་
དགྲ་དར་འཚུབ་སེ་འཚུབ། ། སྟོང་གསུམ་འགུགས་པའི་ཞགས་པ་གཡུགས། །
ཁྱེད་ཤང་ཕོ་དེ་ན་བཟུང་བ་རྨིས། ། དེ་ཡག་ལེ་རེད་དམ་སྡུག་ལེ་རེད། ། རྫོང་
བཙན་པོ་ཞིག་གི་ནང་རྒྱུད་ན། ། མི་སྨུག་མཆོང་གི་སྐུ་མདོག་ཅན། ། སེང་གེ་
གནམ་ལ་མཆོང་འདྲ་བཞུགས། ། ཁོག་སྟོད་ལྷ་རིགས་འཁྱུག་སེ་འཁྱུག། སྐེད་པ་
གཉན་རིགས་འཁྱུག་སེ་འཁྱུག། ཁོག་སྨད་ཀླུ་རིགས་འཁྱུག་སེ་འཁྱུག། ཉི་མ་སྟོང་
ལས་ཟིལ་མདངས་ཆེ། ། མཇལ་ལེ་ཙམ་གྱིས་ལས་སྒྲིབ་དག། གཡུ་སྒོང་ནང་གི་
མཛེས་མ་དེ། །ལོ་གསུམ་ཁོང་ལ་གཡར་དགོས་ཟེར། ། རྒྱུ་ངོམ་ཁྲོམ་ངོམ་རྒྱས་
དང་རྟིང༌། །སྐུ་ལ་བར་ཆད་རྟ་རྔ་ཙམ། །མ་ཕོག་བདག་པོར་རྩིས་འབུལ་ཞུ། །
འགྲོ་དོན་བཟང་པོའི་བྱ་བ་དེ། །ཐུན་མོང་བསྒྲུབ་ན་ལྷ་ཆོས་ཟེར། །ལས་བཟང་
ལེ་ཨེ་རེད་སྡུག་ལེ་རེད། །དེ་ཚོ་ཤང་ཕོའི་ཡིད་ལ་ཞོག།།
ཅེས་ཟེར་བའི་གླུ་དེ་ལྟར་བླངས་པ་དང༌། ཤང་ཕོས་ཁྱེད་ཀྱི་རྨི་ལྟས་དེ་
ཐོག་མར་འཚུབ་ཆ་ཆེ་ཡང་མཐའ་མ་བཟང་ལྟས་ཆེ་བས་འཇིགས་དགོས་མི་་
འདུག ང་རང་མི་འགྲོ་ཐབས་མེད་ཡིན་ཟེར་ནས་ནམ་འཕང་བཅད་ནས་
སོང་། དེར་འདན་མས་སེང་སྟག་ལ་ལྟོས་དང་། ནམ་མཁའ་ནས་འུར་སྒྲ་
ཞིག་བྱུང་ལ་སྦྲང་ཆར་བསིལ་མ་ཡང་བབས་བྱུང་གསུངས། སེང་སྟག་གིས་
52



དགོ་བའི་རོ་ཡོད་སར་བྱ་བབས་པ་ཨེ་ཡིན་བསམ་ནས་བལྟས་པས། རོ་སྟེང་དུ་
བྱ་ཤང་པ་ཞིག་བབས་ནས་ཟོང་རྭ་རྩར་བཙུགས། ཐོ་བས་བརྡུང་སྟེ་རྭ་ཅོ་
བཀོག རྭ་ངོས་སུ་གསེར་ཀྱི་ཉི་མ་དང༌། དུང་གི་ཟླ་བ། གཡུ་ཡི་སྒྲོན་མ་
རང་བྱོན་ཡོད་པར་སྣང་བ་གཡེངས། ཤར་གྱི་ཕྱོགས་ལ་གོམ་པ་གསུམ་སྤོ་་
འཆོར་བའི་སྐབས་སུ་རྐང་པ་རྙི་ཐིག་གི་ནང་དུ་ཚུད་པ་མཐོང༌། སེང་སྟག་
གིས་གཡས་རྒྱུག་གཡོན་རྒྱུག་བྱས་ནས་ཉེ་བར་བཅར། ཤང་པ་བཟུང་སྙམ་
པའི་སྐབས་དེར་སྒྲོ་གཤོག་འོག་ནས་མཚོན་ཆ་སྣ་ཚོགས་ཐོན་པས་ཕྱིར་ནུར་ཤོར།
འདན་མས་མྱུར་དུ་ཞགས་པ་སྐྱ་རིང་སྐེད་པ་ནས་འཐེན་ཏེ་གཡུགས་པ་སྐེ་ལ་
འཁོན་པ་དང་ཚུར་བཟུང་ སྟེ་སེང་ཆེན་གྱི་བྱིན་རླབས་དང་། ཤིང་ཏོག་སྣ་
ཚོགས་ཞལ་ལ་གསོལ་ཀྱང་ཤང་ཕོ་སྐུ་རླུང་དྲག་པོ་ལངས་ནས་མིག་རྩ་དམར་ཧུར་
ཧུར། རྭ་རྩེ་ནས་མེ་སྟག་དམར་ཁྲོམ་ཁྲོམ། མཆུ་ངོས་ཀྱི་ཤ་པགས་རྣམས་
འཕིག་བཞིན་ཁ་ཡ་མ་བྱས་པར་བསྡད་པ་དང་སེང་སྟག་གི་གླུ་འདི་བླངས་པར་
གདའོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། ཐེངས་་
གསུམ་ངག་གི་འགུགས་ལུགས་རེད། ། མ་རྗེ་བཙུན་སྒྲོལ་མས་སྤྱན་གྱིས་་་་་་་
གཟིགས། །ལྷ་བདུད་འཁྲུག་པ་ཞི་བར་ཤོག།ས་འདི་ས་ངོ་མ་ཤེས་ན། །རང་ཡུལ་
གླིང་གི་རྒྱལ་ས་ནས། །རྨ་སྨད་གཡུ་ལུང་གསུམ་མདོ་ཟེར། །རྩི་མེ་ཏོག་གཉིས་ཀྱི་
ཕ་ཡུལ་རེད། །རྩི་ཡག་ལུ་གུ་ཐང་ཆེན་ཟེར། །ང་འདྲ་ང་ངོ་མ་ཤེས་ན། །རྒྱ་བོད་
གཉིས་ཀྱི་ས་མཚམས་ནས། ། རི་སྙིང་དང་འདྲ་བའི་མར་གཤམ་ནས། ། བྲག་རྡོ་
རྗེ་འདྲ་བའི་ གཡས་ཟུར་ནས། ། ཐང་ གཉིས་ ཐོ་བ་མཐུད་འདྲ་ནས། ། བྲག་་་
གཉིས་མདའ་སྒོ་སྒྲིག་འདྲ་ནས། ། མཁར་གཅིག་ལ་མིང་གསུམ་འབོད་ལ་་་་་་
ཡིན། །ཁ་ཤས་སྨུག་པོ་སྟོང་རྫོང་ཟེར། །སྨུག་པོ་སྟོང་རྫོང་མི་ཟེར་རྒྱུ། ། ཤར་རྒྱ་
ནག་བཀྲ་ཤིས་ཁྲི་སྐོར་ནས། །དྲེལ་གླུ་ཆུང་སྟོང་ལ་ས་གཡང་ཕབ། །སྨུག་པོ་སྟོང་
རྫོང་དེ་ནས་བཏགས། ཁ་ཤས་དཀར་མོ་བཅུག་དཀྲིས་ཟེར། །དཀར་མོ་བཅུག་
53



དཀྲིས་མི་ཟེར་རྒྱུ། ། དཀར་ཆེན་ཉི་མ་ཤར་ས་རེད། ། དཀར་ཆུང་ཟླ་བ་ཚེས་ས་
རེད། ། བཀའ་ཁྲིམས་ལོ་འདབ་རྒྱས་ ས་ རེད། ། བཀའ་བརྒྱུད་ བསྟན་ པའི་ ཕོ་
བྲང་རེད། །དཀར་མོ་བཅུག་དཀྲིས་དེ་ནས་བཏགས། །དངུལ་ཁམ་པས་དཀྲིས་
བསྐོར་བཅུ་གསུམ་བརྒྱབ། །ཁ་ ཤས་ རྒོད་ཚང་ཁ་གཡེར་ཟེར། ། རྒོད་ཚང་ཁ་
གཡེར་མི་ཟེར་རྒྱུ། །བྱ་ཚང་བྱིའུ་ཚང་མ་རྩིས་ལེ། ། རྒོད་ཐང་དཀར་ཚང་ཆེན་
བཅོ་བརྒྱད་ཡོད། ། རྒོད་ཚང་ཁ་གཡེར་དེ་ནས་བཏགས། ། ཕོ་ང་ལ་མིང་གསུམ་
ཚང་ནས་ཡོད། །མིང་གསུམ་ཚང་པའི་ལོ་རྒྱུས་དེ། ། ཧོར་གླིང་འཁྲུག་པའི་གཞི་
རྩ་རུ། ། དཔའ་ཡ་མེད་སེང་སྟག་ཨ་དོམ་ཟེར། ། སེང་ ཨ་ དོམ་མི་ཡི་སྤྱང་ཀི་་
ཟེར། ། རྟ་སྟོང་རི་ནོར་གྱི་བང་མཛོད་ཟེར། ། མཚོན་ལེབ་ཆེན་མི་ཡི་བཤན་གྲི་
ཟེར། །འཇང་གླིང་འཁྲུག་པའི་གཞི་རྩ་རུ། །དར་རྗེ་ཁྱུང་རྒྱལ་སེང་སྟག་ཟེར། །
སེང་སྟག་མི་ཡི་བཤའ་གྲི་ཡིན། །མོན་གླིང་འཁྲུག་པའི་གཞི་རྩ་རུ། །དཔའ་ལྷ་མི་
རྐྱང་དཀར་པོ་ཟེར། །དཔའ་ལྷ་མི་ཡི་ཡང་རྩེ་ཡིན། །མིང་དོན་མཚུངས་ལུགས་
དེ་འདྲ་ཡིན། ། ཤང་ཕོ་རིན་ཆེན་འབྱུང་གནས་ཁྱེད། །ཉོན་དང་འདྲ་མ་ཨེ་འདྲ་
གདའ། །ནག་པོ་རྒྱ་ཡི་རྒྱལ་ས་ནས། །རྒྱ་ཁྲིམས་དར་བུ་མོ་སྤུན་བདུན་གྱིས། །
ཡབ་ཆེན་ཁྲིམས་ཀྱི་རྒྱལ་པོ་ལ། ། བདུད་ཀྱི་སྐུ་གྲིབ་ཕོག་གདའ་ཟེར། ། འཛམ་
གླིང་སེང་ཆེན་རྒྱལ་པོ་ཁོང་། ། གོང་མ་ལྷ་ཡི་ཐུགས་སྲས་ཡིན། ། ཤཱཀྱ་ཐུབ་པའི་
བཀའ་སྲུང་ཡིན། ། བདུད་ནག་འདུལ་བའི་དམག་དཔོན་ཡིན། ། ད་ལོ་རྒྱ་ལ་
ཕེབས་དགོས་གསུངས། །ནག་པོ་རྒྱ་ཡི་རྒྱལ་ས་ལ། །འོ་ལྡན་སེམས་ཅན་ལྔ་བརྒྱ་
ཡོད། ། འོ་མ་བཞོས་ནས་དཀྲོག་མི་གཅིག། དཀྲོག་ནས་མར་དཀར་འདོན་མི་
གཉིས། ། ཤང་པའི་མདོ་སྒྲོན་དགོས་གདའ་གསུངས། ། གོང་མ་ལྷ་ཡི་ལུང་དང་
མཐུན། །སྨན་དེ་འདྲ་མེད་ན་མེད་ཐབས་མེད། །ལོ་གསུམ་རྒྱ་ལ་གཡར་རོགས་
གྱིས། །ལོ་གསུམ་ཕྱིན་པའི་རྗེས་མ་ལ། ། རྐང་སེན་རྩེ་ཙམ་ལ་མི་སྐྱོན་ལེ། །ལུས་
བ་སྤུ་ཙམ་ཡང་མ་འགུལ་ལེ། །ལུས་དར་གྱིས་བཏུམས་ནས་ཕྱིར་འབུལ་ཞུ། །གོ་
ནས་ཨེ་བྱུང་ཤང་པ་དཔོན། །ལུས་ངག་ཡིད་ཀྱི་དད་པ་དེ། །རྗེ་སེང་ཆེན་ཁོང་
54



ལ་བཞག་ན་ཆོག། ཚེ་འདི་ཡི་བསམ་དོན་འགྲུབ་ལེ་གཅིག། འཆི་མའི་ལམ་སྟོན་
བཟང་ལེ་ གཉིས། ། རྣམ་ཤེས་གར་འགྲོ་རང་དབང་གསུམ། ། དེ་ གསུམ་ལག་
པའི་མཐིལ་ལ་ཡོད། ། གོ་ན་ཤང་པོའི་ཡིད་ལ་ཞོག། ་
ཅེས་ཟེར་བའི་གླུ་དེ་ལྟར་ཕུལ་བ་དང༌། ཤིང་ཕོའི་ཡིད་ལ་མོ་ཤང་གི་རྨི་
ལྟས་འཆར་ཚུལ་དང་སེང་སྟག་གིས་ཟེར་བའི་གཏམ་གཉིས་མཐུན་པར་མཐོང་།
རྗེ་སེང་ཆེན་བླ་མར་སྐྱབས་ཞུས་ན་འདི་ཕྱི་བཟང་དགོངས་ནས་འོ་ན་ང་བཅིངས་
པ་ལས་གྲོལ་དང་། ངས་ཕོ་བྲང་སེང་འབྲུག་སྟག་རྫོང་གི་མཁར་རྩེར་བབས་
ཆོག་ཟེར། དཔའ་འདན་གྱིས་རེ་ཞིག་གློད་ན་མི་འགྲིག་ཞུས་ནས་དམག་བརྒྱ་
སྐོར་གྱིས་བསྐོར་ནས་ཕོ་བྲང་དུ་གདན་དྲངས་པ་དང་། གླིང་རྗེ་རྒྱལ་པོས་ད་
ལོ་གླིང་དམག་རྒྱ་ཡུལ་དུ་སོང་ནས་རྒྱ་གླིང་གཉིས་རྒྱུ་གཤོམས་འགྲན་དགོས་པས་
ཁྱེད་ཀྱི་བུ་མོ་མདོ་སྒྲོན་ལོ་གསུམ་རིང་ང་ལ་གཡར་དགོས། ལོ་གསུམ་རྗེས་སྐུ་
ལུས་དར་དཀར་གྱིས་བསྒྲིལ་ནས་རྩིས་འབུལ་བྱས་ཆོག་གསུངས་ནས་ ཤང་ཕོ་
ལྕགས་ཁྲའི་ནང་དུ་བཅུག་ནས་བཞག་པར་གདའོ། ཞག་གཉིས་སོན་པ་དང་
ཤང་མོ་མདོ་འཛིན་ལྷ་མོ་སྡུག་གིས་མནན་ནས་གཡུ་ཡི་སྒོ་ང་གསུམ་གཤོག་སྟེང་
དུ་འཁུར་ནས་ཀུ་ཅོ་སྒྲོག་བཞིན་ཕོ་བྲང་སེང་འབྲུག་སྟག་རྩེའི་མཁར་རྩེར་བབས་
ནས་བལྟས་པ་དང་ཤང་ཕོ་མཐོང་ནས་དགའ་བ་སྐྱེས། དེ་ནས་ཞག་གསུམ་
ཕྱིན་པའི་ཉི་ཤར་འབྲུག་གི་དུས་སུ་སྒོ་ང་གསུམ་ཁ་བུས་ཏེ་མཛེས་ཤིང་ཡིད་དུ་
འོང་བའི་བུ་མོ་ལོ་ངོ་བཅུ་གསུམ་སོན་པ་ཞིག་འཁྲུངས་པ་དང་ཡར་གཞི་དཀྱིལ་
འཁོར་གྱི་ནང་དུ་གདན་དྲངས། གླིང་རྗེས་ ཤང་པའི་བུ་མོ་མདོ་ སྒྲོན་ཞེས་་
མཚན་གསོལ། རྒྱ་ཡུལ་དུ་ལན་གཅིག་ཕེབས་དགོས་པའི་བཀའ་བཀོད་མཛད་
པ་དང༌། མདོ་སྒྲོན་གྱིས་སྐྱེས་བུ་ཆེན་པོར་གླུ་འདི་སྐད་ཅིག་ཞུས་སོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། །གླུ་མཆོད་གཅིག་མཆོད་གཉིས་ མཆོད་
དང་གསུམ། །གླུ་མཆོད་གསུམ་དཀོན་མཆོག་རྣམ་གསུམ་མཆོད། །མཆོད་བཞི་



རྒྱལ་ཆེན་སྡེ་བཞི་མཆོད། ། མཆོད་ལྔ་རྒྱལ་བ་རིགས་ལྔ་མཆོད། ། མཆོད་དྲུག་
ཐུབ་པ་རིགས་དྲུག་མཆོད། ། མཆོད་བདུན་སངས་རྒྱས་རབ་བདུན་མཆོད། །
མཆོད་བརྒྱད་པདྨ་འདབ་བརྒྱད་མཆོད། ། མཆོད་དགུའི་རྩེ་ནས་རྟེན་འབྲེལ་
འགྲིགས། །རི་རབ་ལྷུན་པོའི་དབུ་རྩེ་ནས། ། ཁྱུང་ཆེན་བྱ་ཡི་རྒྱལ་པོ་དེ། ། གྷ་རུ་
ཊ་ཡིས་ཁ་འཛིན་མཛོད། །འདབ་ཆགས་བསྟན་པ་དར་བར་ཤོག། ས་འདི་ས་ངོ་
མ་ཤེས་ན། ། ཤར་གླིང་ལྷ་ཡི་དཀྱིལ་འཁོར་རེད། ། གོང་མ་ལྷ་ཡི་གདན་ ས་་་་
རེད། །ང་འདྲ་ང་ངོ་མ་ཤེས་ན། ཡབ་ཆེན་བྱ་ལ་ཡུམ་ཆེན་བྱ། །འདབ་ཆགས་བྱ་
ལས་བཙས་ན་ཡང་། ། སྐྱེ་བ་འདི་ཡི་གོང་རོལ་ན། ། ཡེ་ཤེས་མཁའ་འགྲོའི་གཙོ་
མོ་དེ། །དུང་སྐྱོང་དཀར་མོའི་སྐྱེ་བ་ཡིན། ། སྐུ་ཚེ་སྔོན་མའི་སྨོན་ལམ་ནས། །སྐུ་
མཁར་སེང་འབྲུག་ནང་དུ་འཁྲུངས། ། སེང་ཆེན་རྒྱལ་པོའི་ཞལ་རས་མཇལ། །
ཤང་པའི་བུ་མོ་མདོ་སྒྲོན་བཏགས། །ལས་དེ་ལས་བཟང་ལེ་ག་ན་ཡོད། །མཇལ་
ནས་མཇལ་ཡུན་རིང་བ་ཤོག། ཅི་བསམ་ཡིད་བཞིན་འགྲུབ་པར་ཤོག། ཤར་ཕྱོགས་
ཁྲིམས་ཀྱི་རྒྱས་ས་ལ། ། ཁྲིམས་བདག་རྒྱལ་ པོ་ སྟོང་ ཁུན་བཞུགས། ། འཇམ་་་་
དབྱངས་སྤྲུལ་པའི་བདག་པོ་ལ། །གློ་བུར་བདུད་ཀྱི་དམ་གྲིབ་ཕོག། ཁྲི་སྐྱིད་སྲིན་
མོའི་རོ་བསྲེགས་དང༌། ། རྒྱལ་པོ་མྱ་ངན་འགྲོལ་བ་ལ། །སྤུན་བདུན་མུ་མོ་འཕྲིན་
ཆ་བསྐུར། ། རང་ཡུལ་རྒྱ་ལ་ཕེབས་དགོས་ཟེར། ། ཡང་དག་དོན་གྱི་རྡོག་ ཁ་་
ལ་། །བདུད་བློན་ལྔ་པོ་དབང་ཤེད་ཆེ། །དེ་སྟེ་རྒྱུ་ལ་ཕེབས་པ་ལ། །མཐུན་རྐྱེན་
མ་འཛོམས་བྱོན་ལོ་མེད། ། སྤྲུལ་ངོམ་དཔའ་ངོམ་རྒྱུ་ངོམ་གསུམ། ། ངེས་པར་
བདུད་ལས་རྒྱལ་ལེ་དགོས། ། འགྲོ་དགོས་གོང་མ་ལྷ་ནས་བསྐོས། །འགྲོ་དོན་མ་
བསྒྲུབ་འདུག་ཐབས་མེད། ། བཀའ་དང་འགལ་ན་ཆག་སྒོའི་རྒྱུ། ། ཆག་སྒོ་རང་
གཞན་དགོས་ལེ་མིན། །བཞོ་མཁས་མཐེབ་རྩེ་ངོམ་པ་ལ། །མདོ་སྒྲོན་མི་འགྲོ་ག་
ནས་ཕོད། ། རེད་ཀྱང་མཐུན་རྐྱེན་མ་འཛོམས་ན། ། རྒྱལ་ཁ་ལོན་པ་དཀའ་མོ་
རེད། །དང་པོ་བུ་མོའི་ལུས་བརྒྱན་ལ། །བྱུ་རུ་དམར་པོའི་རྣ་བརྒྱན་དགོས། །
གཟི་མིག་དགུ་པའི་སྐེ་བརྒྱན་དགོས། ། དངུལ་གྱི་ཆ་མ་ཉིལ་ལེ་དགོས། ། ལག་
56



གྱོན་དུང་འཁོར་གཡས་འཁྱིལ་དགོས། ། ཞབས་ལྷམ་འཇའ་འཁྲིད་ལྔ་འཛོམས་
དགོས། །དེ་འདྲ་འཛོམས་ན་བུ་མོ་འགྲོ། །མ་འཛོམས་འགྲོ་དང་མ་འགྲོ་མེད། །
གཉིས་པ་འོ་མ་བཞོ་བྱེད་དང་། ། དེ་ནས་མར་དཀར་འདོན་པ་ལ། །དུང་གི་
བཞོ་ཟོམ་སུམ་ཅུ་དགོས། །གསེར་གྱི་བཞོ་མདོང་སུམ་ཅུ་དགོས། །གཡུ་ཡི་མར་
གཞོང་སུམ་ཅུ་དགོས། །དེ་འདྲ་འཛོམས་ན་བུ་མོ་འགྲོ། །མ་འཛོམས་སོང་དང་
མ་སོང་མེད། །གསུམ་པ་འུར་ཐག་དགུ་སྒྲིགུ་ལ། །བེར་སྨུག་འབྲོང་གི་སྙིང་རྩིད་
དགོས། ། བྲེ་སེར་གཡག་གི་སྤུ་དཀར་དགོས། ། གཡང་དཀར་ལུག་གི་སོག་སྤུ་
དགོས། །དེ་འདྲ་འཛོམས་ན་བུ་མོ་འགྲོ། །མ་འཛོམས་སོང་དང་མ་སོང་མེད། །
མཐུན་རྐྱེན་འཛོམས་པའི་ཉི་མ་ལ། །ནོར་ལྔ་བརྒྱའི་འོ་བཞིའི་རྒྱལ་ཁ་དེ། ། ང་
མདོ་སྒྲོན་བུ་མོ་ལེན་ལེ་བྱེད། །གླིང་རྒྱལ་བློན་ཐུགས་དོགས་དགོས་ལེ་མིན། །གོ་
ན་རྒྱལ་བློན་ཐུགས་ལ་ཞོག། མ་གོ་གླུ་ལ་སྐྱོར་རྒྱུ་མེད། །་
་ཅེས་ཟེར་བའི་གླུ་དེ་ལྟར་ཕུལ་བ་དང་། ཡབ་རིན་ཆེན་འབྱུང་གནས་
གྱིས་བུ་མོའི་རེ་བ་གསུམ་དེ་ཁས་བསྒྲུབ་ཆོག་གསུངས་ནས་སྲིད་པའི་རི་བདུན་
དང༌། རོལ་པའི་མཚོ་བརྒྱུད་ནས་ཀླུ་ནོར་ཁྱད་འཕགས་ཅན་གཏེར་ལས་་་་
བླངས་ཏེ་བུ་མོ་མདོ་སྒྲོན་ལ་རྩིས་འབུལ་གནང་བས། གླིང་གི་རྒྱལ་བློན་རྣམས་
ཀྱིས་བྱ་ཆེན་གྱི་ རྒྱལ་པོ་རྫུ་འཕྲུལ་ཆེ་གསུངས་ནས་བསྔགས་བརྗོད་ཚད་མེད་
གནང་བར་གདའོ། ། ། ། ་
57



ལེའུ་བཞི་པ།
འདན་མཀ་གནམ་ཡུལ་ལ་སོང་། །
སྒྲོ་རྒོད་གླིང་ལ་མགོ་འབུལ་ཞུས། །
གེ་སར་དཔོན་དང་བློན་པོ་འགས། །
མི་ཉག་བསྟན་པ་མི་གཉིས་བརྟུལ། །
ཉི་མ་དེ་ཡི་ ཕྱི་ནངས་ཚ་ཞང་འདན་མ་བྱང་ཁྲ་ རང་འདྲ་བློན་པོ་བཅུ་་
གཅིག་གིས་བསྐོར་ནས་ལམ་དུ་ཞུགས། ཞག་བཅུ་གཅིག་ཐོག་ཨ་གནམ་གྱི་ས་
སྣེ་ཟིན་ནས་རྫོང་གི་ཉེ་འཁོར་དུ་འབྱོར་བ་དང༌། སྤོ་མ་རི་དྲུག་གི་བདག་པོ།
དམ་ཅན་མགར་ནག་གི་སྤྲུལ་པར་གྲགས་པའི་སྡེ་པ་སྒྲོ་རྒོད་མདའ་བཙན་ཁོང་།
བདུད་རི་ནག་རྫོང་གི་ནང་དུ་ནམ་རྒྱུན་དང་མི་འདྲ་བར་སེམས་མ་ཆགས་ནས་
མཁར་རྩེར་ཐོན་ཏེ་ཕྱོགས་བཞིར་འཁྱམ་ཏེ་བལྟས་པས། ནམ་མཁར་འཇའ་
འོད་འཁྲིགས། ཐང་ཆེན་མི་ཧྲག་རྟ་ཧྲག་དང་གོ་མཚོན་གྱིས་ཁེངས་ནས་་་
འདུག་པ་རིག་པས། ཡ་མཚན་ཧ་ལས་ངང་ཨ་ཨ་འདི་དག་ནི་སྟེང་ལྷ། བར་
བཙན། འོག་ཕྱོགས་ཀླུ་ཡུལ་གྱི་ཆོ་འཕྲུལ་འདྲ་ཡིན་ན་མ་གཏོགས་འཇིག་རྟེན་
མི་ནི་མི་འདྲ་སྙམ། ཡང་གླིང་དཀར་རྒྱལ་བློན་མིན་པའི་ངེས་པ་མེད་དགོངས།
རྫོང་སྐས་ནས་བབས་པ་ཕྱེད་དང་མཆོངས་པ་ཕྱེད་བྱས་ནས་སྒར་པ་ཡོད་སར་
ཕེབས་ཏེ་དང་པོ་གླུ་འདི་བླངས་པར་གྲགས་སོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
བྲག་དམར་བཙན་རྒོད་ཁྲོས་འདྲ་ནས། །བཙན་རྒོད་རྡོ་རྗེ་བྲག་བཙན་ཁྱེད། །
58



ཐུགས་མ་གཡེངས་ཨ་ཕོའི་རྒྱབ་རྟེན་མཛོད། །ས་འདི་ས་ངོ་མ་ཤེས་ན། །གནམ་
ལ་རང་བྱོན་ཨོམ་ཡིག་ཡོད། ། ས་ལ་རང་བྱོན་ཨ་ཡིག་ཡོད། ། ཐང་འདི་ལ་ཨ་
ཆེན་རང་བྱོན་ཟེར། ། མེ་ཏོག་འདབ་བརྒྱ་འཁྲུངས་འདྲ་ཡོད། ། མ་མཁའ་་་་
འགྲོའི་སྐུ་སྐྱེ་འཁྲུངས་ས་རེད། མ་རྡོ་རྗེ་ཕག་མོའི་སྒྲུབ་གནས་ཡིན། །གནས་འདི་
ཚོའི་སྒོ་སྲུང་ང་རང་ཡིན། །ཁོ་རེ་ཉོན་དང་ཕ་ཡི་བུ། །མི་སྔོན་རྟ་སྔོན་སྔོ་ལེབ་
ཅན། ། སྟོད་ཞེང་ཆེ་ལ་བལྟས་པས་ན། ། མདའ་སྐྱེན་པོའི་བུ་ཞིག་མ་རེད་ཞེ། །
སོག་པ་གཡས་གཡོན་གཉིས་ཀྱི་ངོས། ། རྒོད་ཐང་དཀར་སྒྲོ་སྤུ་འཐོར་ཤུལ་འགི
ཕོ་རྩལ་དྲུག་ཅན་ཞིག་མ་རེད་ཞེ། ། སྐེད་པ་ཕྲ་ལུགས་བལྟས་པས་ན། ། ཁྲབ་
བཙན་གོ་ཁྲབ་ཉིན་མཚན་བསྡམས། ། དགྲ་ཕར་འདུལ་དཔའ་ཆེན་མ་རེད་་་་
ཞེ། ། མི་རྟ་མཚུངས་ལུགས་བལྟས་པས་ན། ། འགྲོ་འདོད་བང་ཁ་ཤིག་སེ་ཤིག
མཐོ་འདོད་རྣ་ཅོག་ཀྲོང་སེ་ཀྲོང་། །སྣ་ནས་འུར་སྒྲ་ལྡིར་རི་རི། །རྫ་སྤང་གཉིས་
ནས་རྒྱུག་ངོ་བ། །མཐོ་གངས་དཀར་རྩེ་ལ་མི་འཇིགས་ལེ། ། ཡོབ་ཁྲ་མོའི་རྐང་
རྩེད་ཐ་ལ་ལ། ། ཕོ་གྲགས་པ་ཅན་གྱི་བུ་ཞིག་འདྲ། །མི་ཁྱོད་ལ་མི་མིང་ཅི་འདྲ་
ཟེར། །རྟ་དེ་ལ་རྟ་མིང་ཅི་འདྲ་ཟེར། །དེ་རྗེས་འབྲངས་པའི་མི་དཀར་རྟ། །མི་
དཀར་དུང་དང་འདྲ་ལེ་བ། །དགྲ་ལྷ་དཔའ་ལ་ཆས་འདྲ་བ། །ལྷ་སྲིན་དབང་དུ་
འདུས་འདྲ་ལ། ། མི་ལ་མི་མིང་ཅི་འདྲ་ཟེར། །རྟ་ལ་རྟ་མིང་ཅི་འདྲ་ཟེར། །དེ་
རྗེས་འབྲངས་པའི་མི་སྔོན་རྟ། །གཡུ་འབྲུག་མཚོ་ནས་ལངས་འདྲ་བ། །རྨིག་པ་
ས་ལ་མི་འདྲུད་ལེ། །བང་ཁ་བྱ་དང་མཉམ་ལེ་ལ། །མི་ལ་མི་མིང་ཅི་འདྲ་ཟེར། །
རྟ་ལ་རྟ་མིང་ཅི་འདྲ་ཟེར། །དེ་རྗེས་འབྲངས་པའི་མི་སེར་རྟ། ། མི་སེར་གསེར་
གྱི་མགོ་འཕྲུ་ཅན། །འདོ་བ་དུང་ཟླ་ཚེས་འདྲ་ལ། །མི་ལ་མི་མིང་ཅི་འདྲ་ཟེར། །
རྟ་ལ་རྟ་མིང་ཅི་འདྲ་ཟེར། །དེ་རྗེས་འབྲངས་པའི་མི་ནག་རྟ། །སྔགས་ནག་རལ་
པ་བསིག་སེ་བསིག ། འགྲན་འདོད་དཔུང་པ་སོག་མཚམས་བརྗེས། ། ངར་
ཆེན་གསེར་སྒ་བཅག་ལ་ཁད།ཤུགས་ཆེན་ཡོབ་ཐག་བཅད་ལ་ཁད། །གཡས་སྒྱུར་
གཡོན་སྒྱུར་ཤིག་སེ་ཤིག ། དོན་མེད་བརྙས་བརྐོ་འཛུགས་ལ་ཁད། །ཕོང་བ་
ir
ir



གནམ་ལ་འདེགས་ལེ་ལ། ། མི་ལ་མི་མིང་ཅི་འདྲ་ཟེར། ། རྟ་ལ་རྟ་མིང་ཅི་འདྲ་
ཟེར། ། མ་གསང་བླ་བོ་དྲང་གཏམ་གྱིས། ། སྔ་མོའི་གཏམ་ལ་འདི་འདྲ་གོ །
སྐྱེས་ཕོ་རབ་ཕོ་འབྲིང་ཕོ་ཐ་གསུམ། །སྐྱེས་ཕོ་རབ་འདྲ་གཉིས་ཐུག་པའི་དུས། །
གཅིག་ངོ་གཅིག་གིས་ ཤེས་པ་འདྲ། ། གཅིག་ རྒྱུས་ གཅིག་ལ་ཡོད་པ་འདྲ། །
གཏམ་དང་འདུན་མའི་གྲོས་འགོ་བཙུགས། ། སྡེ་ཚོ་ཆེན་གཉིས་ལ་འདུག་བདེ་
ཐོན། ། མི་དགའ་རང་སྐྱིད་གཉིས་ཀ་འོང་། ། ཕོ་འབྲིང་འདྲ་གཉིས་ཐུག་པའི་
དུས། །གཅིག་གཏམ་གཅིག་གིས་ཉན་པ་འདྲ། །གཅིག་ཡིད་གཅིག་ལ་ཆེས་པ་
འདྲ། ། ཇ་ཆང་གཉིས་ལ་ལོངས་སྤྱོད་བྱེད། ། གཏམ་བཟང་བརྒྱུད་ནས་འདུན་
མ་འགྲུབ། །མཁར་གཉིས་བར་ལ་འདུག་བདེ་ཐོན། །ངོ་བསྟོད་གཏམ་བཟང་
གཉིས་ཀ་འོང༌། ། ཕོ་ཐ་འདྲ་གཉིས་ཐུག་པའི་དུས། ། གཅིག་མཚང་གཅིག་གིས་
བྲུས་པ་འདྲ། ། གཅིག་ངར་གཅིག་ལ་སྐྱེས་པ་འདྲ། ། གཏམ་ཚིག་གསུམ་གོང་
ནས་གྲི་མགོ་འཕུར། །ཟོག་ཆུང་བརྒྱུད་ནས་མི་ཤ་སྦྲེལ། །གཏམ་ངན་ལུང་པའི་
ཚད་ལ་བཞག ། བདེན་དོན་ཚིག་གཅིག་ཡོད་ལེ་མིན། །དེ་འདྲའི་གཏམ་དེ་
དགོས་པ་མེད། །གོ་ན་རྣ་པའི་དཀྱིལ་ལ་ཞོག ། མ་གོ་གླུ་ལ་སྐྱོར་རྒྱུ་མེད། ། །
ཅེས་ཟེར་བའི་གླུ་དེ་ལྟར་ཕུལ་བ་དང་། ཚ་ཞང་འདན་མ་བྱང་ཁྲས་རྟ་
འདོ་བ་དངོས་གྲུབ་ཀྱི་གོང་ནས་ཡོབ་ལང་ཙམ་ཞིག་བྱས་ཏེ། ཡ་ཁོ་རེ་ཉོན་
དང་ཕ་ཡི་བུ། སྡེ་པ་སྒྲོ་རྒོད་མདའ་བཙན་ཁྱེད། དུས་དེ་རིང་མཇལ་ལེ་ཤིན་
ཏུ་བཟང༌། སྒ་སྔ་རུའི་གཏད་སོ་ཁྱེད་ལ་ཡིན། ཡོབ་ཁྲ་མོའི་འཇོག་སོ་ཁྱེད་ལ་
ཡིན། སེམས་གང་དཀར་ཡིད་གཏད་ཁྱེད་ལ་བཅོལ། གཏམ་སྙན་པོའི་ལོ་
རྒྱུས་འགའ་རེ་ཡོད་ཟེར་ནས་མདའ་གཞུ་གྲུ་མོ་གཡོན་ལ་བཀོན། མདའ་མོ་
སྟག་དོང་ནང་དུ་བཅུག ལག་གཡས་པས་སྐེད་གཟེར་བྱས་ཏེ་གླུ་འདི་བླངས་
སོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་ གླུ་ཡི་ལེན་ལུགས་རེད། ། ཐེངས་་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། ། ལྷ་
60



ཆོས་ སྐུ་ལོངས་སྐུ་ སྤྲུལ་ སྐུ་ གསུམ། །བྱིན་རླབས་ ཅན་ གྱི་ ལྷ་ གསུམ་ མཁྱེན། །
མཁྱེན་གཟིགས་ཨ་ཕོའི་གླུ་སྣ་དྲོངས། །ས་འདི་ས་ངོ་མ་ཤེས་ན། ། ལྷོ་མོན་ནུབ་
ཀྱི་མར་གཤམ་ནས། །བྲག་རྡོ་རྗེ་འདྲ་བའི་གཡས་ཟུར་ནས། ། རྫོང་འདི་ལ་ཨ་
གནམ་གནམ་རྫོང་ཟེར། ། ཁྱུང་ངར་མས་གཤོག་པ་བརྐྱངས་དང་འདྲ། ། ཐང་
འདི་ལ་ཨ་ཆེན་རང་ཐང་ཟེར། །ཟེར་ཡང་ཟེར་ལ་བདེན་ཡང་བདེན། །མི་འདྲ་
བ་དེ་མང་ཙམ་གདའ། །ཕོ་ང་འདྲ་ང་ངོ་མ་ཤེས་ན། །ཤར་མདོ་ཁམས་གླིང་གི་
ས་ཆ་ནས། །འདན་ཁ་ར་ཆུ་ར་སེར་ར་གསུམ། ། དམག་ཁྲི་འཁོར་བཅུ་གཉིས་
ནང་རྒྱུད་ནས། ། རྫོང་བཙན་པོ་ཤར་རླུང་རི་དྲུག་ནས། །དཔའ་ཚ་ཞང་འདན་
མ་བྱང་ཁྲི་ཟེར། །མདའ་རྒོད་ཐོག་སེར་འཕེན་མི་ཡིན། །དགྲ་ལ་ང་འགྲོ་ཟེར་མི་
ཡིན། །སོང་ནས་རྒྱལ་ཁ་ལོན་མི་ཡིན། །གླུ་འདི་གླུ་ངོ་མ་ཤེས་ན། ། གླུ་ཕ་བརྒྱུད་
ནམ་མཁའ་སྟོང་པའི་ གླུ། ། སྟོང་པའི་ གླུ་ཞིག་མི་ལེན་རྒྱུ། ། མཐོ་ནམ་མཁའ་་
མཐའ་དབུས་མེད་པའི་གླུ། ། གླུ་མ་བརྒྱུད་ཆུ་བོ་གཞུང་འབྱམས་གླུ། །འབྱམས་
པའི་གླུ་ཞིག་མི་ལེན་རྒྱུ། །ཆུ་ལ་རྒྱུན་ཆད་མེད་པའི་གླུ། ། གླུ་རང་བརྒྱུད་རྩ་རླུང་
འཕྲུལ་འཁོར་གླུ། ། འཕྲུལ་པའི་གླུ་ཞིག་མི་ལེན་རྒྱུ། ། རྩ་ལ་འགག་པ་མེད་པའི་
གླུ། ། རྩ་རླུང་རང་དབང་ཐོབ་པའི་གླུ། །དཔའ་འདན་མའི་ཐ་ལའི་དྲུག་འགྱུར་
ཟེར། །བསམ་དོན་འགྲུབ་པའི་གླུ་ཞིག་ལེན། །ཉོན་དང་སྒྲོ་རྒོད་མདའ་བཙན་
ལགས། ། སྐྱེས་ཕོ་རབ་ཕོ་འབྲིང་ཕོ་ཐ་གསུམ། ། སྐྱེས་ཕོ་རབ་འདྲ་གཉིས་ཐུག་
པས་ན། ། གཅིག་རྒྱུས་གཅིག་ལ་ཡོད་པ་འདྲ། ། གཅིག་ངོ་གཅིག་གིས་ཤེས་པ་
འདྲ། །གཅིག་གཏམ་གཅིག་གིས་ཉན་པ་འདྲ། ། གཏམ་ཚིག་གསུམ་འགོ་ནས་
དོན་གོ་ཆོད། །རང་མགོ་སྡེ་མགོ་ཐོན་ངེས་ཡོང་། །འབངས་མི་སེར་འདུག་སྐྱིད་
ཐོན་ངེས་ཡོང་། །སྐྱེས་ཕོ་འབྲིང་འདྲ་གཉིས་ཐུག་པའི་དུས། །ལྷ་བླ་མས་ཆོས་སྒོ་
ཕྱེ་འདྲ་ཡོང་། ། ཆོས་དཀར་པོའི་འགྲོ་དོན་སྐྱོང་འདྲ་ཡོང་། ། ཕོ་ཐ་མ་འདྲ་་་
གཉིས་ཐུག་པའི་དུས། །ར་ཤ་ཆང་སྐྱུར་འཐུང་འདྲ་ཡོང་། ། གཅིག་ངོ་གཅིག་གི་
མ་ཤེས་གོང་། །མི་འཇོན་དཔུང་པ་འཕུར་ནས་ཡོང་། །དུས་མཐའ་མ་རང་སྲོག་



མི་ལ་ཤོར། །ཟེར་བའི་གཏམ་དེ་ཨེ་བདེན་ཞེ། །ང་རྒྱབ་འབྲངས་པའི་མི་དཀར་
རྟ། ། གླིང་འབུམ་པའི་ལྷ་སྲས་དགྲ་ལྷ་ཟེར། །འབྲུག་ཕོ་ཐོང་བཞིན་དུ་འུར་རུ་
རུ། །དེ་མ་གོ་ཟེར་ན་འོན་པ་རེད། །གློག་དམར་བཞིན་དུ་བར་སྣང་འཁྱུག །
དེ་མ་མཐོང་ཟེར་ན་ལོང་བ་རེད། །རྒྱ་དཀར་ནག་གཉིས་ལ་གྲགས་ལེ་རེད། །སྐུ་
སེང་ཆེན་རྒྱལ་པོའི་སྐུ་ཚ་རེད། །དཔའ་ཞལ་ལུ་འདས་པོའི་གདུང་སྲས་རེད། །
གླིང་རྒྱལ་ཁག་མང་པོའི་འགོ་འཛིན་རེད། །དུས་ད་ལྟ་ཀ་གནམ་ཡུལ་དུ་བྱོན། །
དོན་རྒྱ་སྟག་ ཤ་ལ་རྔམས་ལེ་ཡིན། ། དེ་རྗེས་འབྲངས་པའི་དམག་དཔོན་ལ། །
དཔའ་ལྷ་དགའ་བདེ་ཉི་འབུམ་གསུམ། ། བསྡོམས་རུ་ཤོག་དམག་དཔོན་བཅུ་
གཅིག་ཡོད། །གདོང་བལྟ་ས་ཤག་པོ་ཁྱེད་ལ་ཡིན། ། དོན་ཆེན་མེད་ན་འོང་ལེ་
མིན། །ཡང་དག་དོན་གྱི་རྡོག་ཁ་ལ། །རྒྱ་ནག་ཁྲིམས་ཀྱི་རྒྱལ་ས་ནས། ། ཁྲིམས་
བདག་བུ་མོ་སྤུན་བདུན་གྱིས། ། དཀར་པོ་གླིང་ལ་བརྡ་ཡིག་བརྫངས། ། རྒྱལ་
བློན་རྒྱ་ལ་ཕེབས་དགོས་ཟེར། ། བདུད་བློན་ཆམ་ལ་འབེབས་པ་ལ། ། རྫས་སྣ་
མང་པོ་དགོས་གདའ་ཟེར། ། སྟག་རོང་དཔོན་པོ་ཁྲོ་ཐུང་གིས། ། ཤར་སྲིན་རྫོང་
ཕབ་པའི་མཐའ་མ་ལ། ། ཨ་བསེ་གཡུ་ཡི་རྒྱལ་པོ་དང་། ། སྟག་རོང་ཨ་ཁུ་ཁྲོ་ལུ་
ཁོང་། །ཡི་དམ་ལྷ་ཚོགས་། པང་དུ་བཙུགས། །ཚེ་གཅིག་གྲོགས་པོའི་མནའ་དམ་
བཅད། །འབའ་ལ་གསེར་དོ་དངུལ་དོ་བཞག ། ཕན་ཚུན་གནོད་འཚེ་མི་ནུས་
ཟེར། །མནའ་བཅད་ཁ་བཤགས་བྱེད་མི་དེ། ། སྒྲོ་རྒོད་མིན་པས་མི་ཡོང་ཟེར། །
མགྲོན་པོ་སྒོ་རྩར་སླེབས་པའི་དུས། ། སྐྱིད་ཇ་ཆང་འཛོམས་པའི་ རྟེན་འབྲེལ་
དགོས། །དུས་དེ་རིང་ཨེ་ཡོད་སྒྲོ་རྒོད་ལགས། །མགྲོན་ཆེན་སྒོ་བརྡུང་བུད་པའི་
དུས། །ཇ་ཆང་མེད།ན་བདག་པོ་སྡུག །ཨེ་རེད་རྒོད་པོ་ཕ་ཡི་བུ། །འགྲན་མེད་
སེང་ཆེན་རྒྱལ་པོ་ཡིས། ། ཨ་བསེའི་ལུས་ལ་ནོར་དགུ་འཛོམས། ། གླིང་དང་སྡེ་པ་
དཔུང་སྡེབ་བྱས། །ཞི་དྲག་ཐབས་ཀྱིས་ནོར་བུ་བླངས། ། ནོར་ངོམ་རྒྱུ་ལ་བྱེད་
དགོས་གསུངས། ། ལྷ་གོང་མའི་ལུང་ཡང་དེ་ལྟར་རེད། ། གོ་ན་སྒྲོ་རྒོད་ཡིད་ལ་
ཞོག །
62



ཅེས་ཟེར་བའི་གླུ་དེ་ལྟར་བླངས་པ་དང་། མདའ་བཙན་གྱིས་གླིང་གི་
འདན་མ་ཨང་དེ་ཡིན་ན་ང་ཀ་གནམ་ཡུལ་གྱི་ས་ཆ་འདི། སྟག་གཟིག་དོམ་
དྲེད་ཆགས་པའི་གནས་ཡུལ་རེད། ངེད་གཉིས་བྲག་སྲིན་པོ་ཁྲོས་འདྲ་ཕ་གིར་
མདའ་རྟགས་རེ་འཇོག་དགོས་ཟེར་ནས་འཁོར་གསུམ་ལུས་ལ་བསྐོར། བཙན་
རྒོད་ཐང་ནས་འདྲ་ཞིག་བྱས་ཏེ་གླུ་འདི་བླངས་སོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་
ལྷ་ཞིག་འབོད་ལེ་འདི། །མགོ་སྤྱི་གཙུག་པདྨའི་གདན་སྟེང་ནས། །ལྷ་དྲིན་ཅན་
རྩ་ བའི་བླ་མས་གཟིགས། ། སྙིང་ཁམས་ཆོས་ཀྱི་ཕོ་བྲང་ནས། ། ཆོས་སྐུ་ཀུན་
བཟང་ཡབ་ཡུམ་མཁྱེན། །ཤར་པད་མ་ཅན་གྱི་གཞལ་ཡས་ནས། །མ་རྡོ་རྗེ་ཕག་
མོས་གླུ་སྣེ་དྲོངས། །ས་འདི་ས་ངོ་མ་ཤེས་ན། ། ས་གཞི་པདྨ་འདབ་བརྒྱད་་་་
རེད། ། གནམ་ལ་ཀ་ཡིག་རང་བྱོན་ཡོད། ། ས་ལ་ཨ་ཡིག་རང་བྱོན་ཡོད། །ས་
འདི་ལ་སྤོ་བོ་ཀ་གནམ་ཟེར། ། ང་འདྲ་ང་ངོ་མ་ཤེས་ན། ། ཀ་ གནམ་སྒྲོ་རྒོད་
མདའ་བཙན་ཟེར། ། ད་རེས་ཉོན་དང་འདན་མ་ལགས། ། སྔ་མོ་སྔར་གྱི་དུས་
ཚོད་ལ། ། སྟག་རོང་དཔོན་པོ་ཁྲོ་ཐུང་དེ། །མ་འགྲོ་ས་དེ་གཅིག་རྐྱང་མེད། །མ་
འདུག་ས་དེ་གཉིས་ཡང་མེད། ། རྐུ་དང་རྫུན་དང་ཁྲམ་དང་གསུམ། ། མི་བྱེད་
ལས་དེ་དེ་བས་མེད། །ཨ་བསེ་གཡུ་ཡི་རལ་པ་དང་། །རྐུ་རྫུན་གཉིས་ཀྱི་ཤག་པོ་
སྒྲིག ། ཁྲབ་རྫོང་གར་ཡོད་ལོས་ཤེས་རེད། །མི་འདོད་མི་ཁ་ང་ལ་བཀལ། །སྒྲོ་
རྒོད་ཆུ་ལ་གཡུགས་ན་ཡང༌། །མ་ཕུགས་རིམ་བཞིན་བལྟ་བས་ཆོག ། དེ་རིང་
ཉི་མའི་གདོང་གང་ལ། ། རོང་ཁ་བ་དཀར་པོ་ཡན་ཆོད་གཅིག ། སྟོད་ལ་
དྭགས་གངས་སྒོ་མན་ཆོད་གཉིས། ། མདའ་སྐྱེན་པོ་སྒྲོ་རྒོད་གོང་ལ་གྲགས། །
དབུས་རི་བོ་ཡིན་ཀྱང་བརྟན་ལེ་མིན། །མཐོ་ཉི་ཟླ་ཡིན་ཀྱང་དཔའ་ཚད་ལྷུང༌། །
དམའ་རྒྱ་མཚོ་ཡིན་ཀྱང་སྐམ་འདོན་བྱེད། །གཞུ་མཆོག་དཀར་སྟེང་ལ་མདའ་མོ་
སྒྲོན། ། མདའ་རྩེ་དཀར་པོ་དུང་ལས་གྲུབ། །སེམས་པ་ དཀར་བའི་མདའ་
ཞིག་ཡིན། ། སྐེད་པ་སེར་པོ་གསེར་ལས་གྲུབ། ། དབུ་འཕངས་མཐོ་བའི་མདའ་
63



ཞིག་ཡིན། ། མདའ་མཇུག་སྔོན་མོ་གཡུ་ལས་གྲུབ། །མི་རྒྱུད་གཡུ་ལས་དྭངས་
བའི་རྟགས། ། མདེལ་ནག་ལྕགས་ལས་གྲུབ་ལེ་འདི། ། དཔའ་སྙིང་ཁྲག་ མཚོ་
རྒྱས་པའི་རྟགས། ། རྣོ་ངར་འཛོམས་པའི་མདའ་མོ་འདི། ། ཕར་རིའི་བྲག་ལ་
འུར་གྱིས་འཕེན། ། བྲག་ལིང་གསུམ་ཐང་ལ་མ་ཕབ་ན། ། གོང་སྨྲོས་ མདའ་་་
བཤད་སྟོང་གཏམ་གྱིས། ། སྒྲོ་རྒོད་མི་འདུག་གླིང་ལ་འགྲོ། །ཡན་ཆོད་འདན་
མས་ཐང་ལ་ཕོབ། །མདའ་རྒྱན་ང་ལ་ཐོབ་པས་ན། །རང་ཡུལ་སྐྱིད་མོ་རང་གིས་
བཟུང་། །སྡེ་གཉིས་ཐོད་པ་གཏུགས་རྒྱུ་མིན། །གླིང་དཔའ་བོའི་ཡིད་ལ་དེ་ལྟར་
ཞོག ། །
ཅེས་ཟེར་ནས་མདའ་དེ་འུར་སྒྲ་འཁྱིལ་ལེར་འཕངས་ནས་བྲག་ཕོང་བ་
གསུམ་ ཐང་ལ་གཡུགས་པ་དང་། བློན་འདན་མས་ཡཱ་ མདའ་ རྒྱུན་ཡོད་ན་་
མདའ་ལོས་འཕེན། ཁྱོད་རང་རྟ་ལ་སྒ་སྲབ་བསྟོད། འཁོར་གསུམ་བསྐོར་ཏེ་
འགྲོ་རྩིས་གྱིས། ཁ་དན་ཚིག་ལ་མ་གནས་ཚེ། བཙོན་ཐག་ནག་བཤར་རེར་
འཁྲིད་ངེས་ཡིན་ཟེར་ནས་གཡས་སྟག་དོང་ནང་ནས་མདའ་མོ་སྒྲོ་དཀར་འཐེན།
མདའ་ལྟོང་ལེགས་པར་སྤྱད་ནས་གླུ་ཐུང་ཐུང་འདི་བླངས་སོ། །
ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་ལྷ་
ཞིག་འབོད་ལེ་འདི། །མཐོ་ནམ་མཁའ་ལྷ་ཡི་ཞིང་ཁམས་ནས། ། ལྷ་ཆེན་ཚངས་
པ་དཀར་པོ་མཁྱེན། ། བར་མཁྱེན་གཉན་ཆེན་སྐུ་ལྷ་མཁྱེན། ། མར་མཁྱེན་ཀླུ་
རྒྱལ་གཙུག་ན་མཁྱེན། ། དཔའ་དགྲ་ལྷ་ཝེར་མས་ཁ་འཛིན་མཛོད། ། ལྷ་ཆོས་
སྐྱོང་སྲུང་མས་གླུ་སྣ་དྲོངས། །ས་འདི་ས་ངོ་མ་ཤེས་ན། །ཤར་པད་མ་འོད་ཀྱི་ས་
མཚམས་རེད། །ང་འདྲ་ང་ངོ་མ་ཤེས་ན། ། མདའ་ཉག་ཕྲན་ཁ་ལོ་སྒྱུར་མི་ལ། །
དཔའ་ཚ་ཞང་འདན་མ་བྱང་ཁྲ་ཟེར། །འདན་ཕ་མིང་མ་ཐོབ་མ་མིང་ཐོབ། །
འདན་མ་གཡུལ་རྒྱལ་ཐོག་རྒོད་ཟེར། །རྗེ་སེང་ཆེན་བླ་མའི་བཀའ་བློན་ཡིན། །
སྟོད་ རྒྱ་གར་ཆོས་སྒོ་མན་ཆོད་གཅིག ། སྨད་རྒྱ་ནག་ཁྲིམས་སྒོ་ཡན་ཆོད་་
གཉིས། །ཕོ་འདན་མ་ཟེར་ནས་གྲགས་ལེ་ཡིན། ། འབྲུག་ཕོ་ཐོང་གནམ་ནས་
，
64



གྲགས་ཉིན་མོ། །དེ་མ་གོ་ཟེར་ན་འོན་པ་རེད། ། གློག་དམར་པོ་བར་སྣང་འཁྱུག་
ཉིན་མོ། །དེ་མ་མཐོང་ཟེར་ན་ལོང་བ་རེད། །དེ་ཨེ་རེད་རྒོད་པོ་ཕ་ཡི་བུ། ། ཕར་
ལྟོས་དང་ལྟད་མོ་ཨེ་འདྲ་འགི ། བྲག་དམར་སྲིན་པོ་ཁྲོས་འདྲ་བ། ། སྐྱེན་པོ་
འདན་ མས་འབེན་ལ་ཞོག །གཡས་སྟག་དོང་ནང་ནས་མདའ་དཀར་་་་་་
འཐེན། ། མདའ་ཁ་དུང་ལས་གྲུབ་ལེ་འདི། །ལྷ་ཚངས་པ་དཀར་པོའི་བླ་མདའ་
ཡིན། ། མདའ་སྐྱེད་རིན་ཆེན་གསེར་ལས་གྲུབ། ། གཉན་སྐུ་ལྷ་གེར་འཛོའི་བླ་
མདའ་ཡིན། །མདེལ་རྩེ་ནག་པོ་ལྕགས་ལས་གྲུབ། །ལྷ་ཆོས་སྐྱོང་མགོན་པོའི་བླ་
ལྕགས་ཡིན། །མདའ་སྒྲོ་སྒྲོ་དཀར་བརྒྱན་ལེ་འདི། །མ་མཁའ་འགྲོ་འབུམ་གྱི་ཚེ་
མདའ་ཡིན། །མདའ་མགོ་དབུ་འཕངས་མཐོ་བའི་རྟགས། ། མདེལ་སྣེ་གེ་སར་
ལྷ་ཡིས་འཚོས། ། བྲག་དམར་ཐོག་ལྟར་མ་བཤིག་ན། ། ཕོ་འདན་མ་མིན་པའི་
རྟགས་ལ་ཞོག ། ས་བདག་སྒོམ་ཆེན་འཁོར་ཚོགས་དང་། ། ལྷ་འདྲེ་མི་གསུམ་
གླུ་བདུད་བཅས། །སྐུ་རླུང་ཕྲག་དོགས་མ་མཛོད་ཅིག །
ཅེས་གསུངས་ནས་མདའ་མོ་མེ་སྟག་འཚུབ་བེར་འཕངས། བྲག་ལིང་
བཅོ་བརྒྱད་ཐང་ལ་གཡུགས། རྡོ་ཐལ་གྱིས་མུན་པ་འཁྲིགས། ལྷ་འདྲེ་ཡིན་
ཀྱང་གནས་མི་ཆགས་པ་ཞིག་བཟོས་པས། སྒྲོ་རྒོད་གྱི་ཐུགས་ལ་གེ་སར་སྤྲུལ་པ་
མང་། དཔའ་རྟུལ་དཔའ་རྩལ་ཆེ་དགོངས་ཏེ་ཁོང་རྣམས་ཕོ་བྲང་དུ་གདན་
དྲངས་ནས་ཟས་ནོར་ཕུན་སུམ་ཚོགས་པ་བཤམས། གཏམ་དང་འདུན་མ་ཨེ་
འདྲ་ཡོད་ཞུས་ནས་གླུ་འདི་ཕུལ་ལོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་
ལྷ་ཞིག་འབོད་ལེ་འདི། །མགོ་སྤྱི་གཙུག་པདྨའི་གདན་སྟེང་ནས། །ལྷ་དྲིན་ཅན་
རྩ་བའི་བླ་མ་མཁྱེན། ། སྙིང་ཁ་ཆོས་ཀྱི་ཕོ་བྲང་ནས། །ཆོས་སྐུ་ཀུན་བཟང་ཡབ་
ཡུམ་མཁྱེན། ། རང་ལུས་རྒྱལ་བའི་དཀྱིལ་འཁོར་ནས། ། ཞི་ཁྲོ་དམ་པ་རིགས་
བརྒྱུད་མཁྱེན། །ས་འདི་ས་ངོ་མ་ཤེས་ན། ། གནམ་ནས་ཀ་ཡིག་རང་བྱོན་་་་་
གསལ། ། ས་ལ་ཨ་ཡིག་རང་བྱོན་འཁྲུངས། ། ཀ་གནམ་ཟེར་བ་དེ་ནས་་་་་་་་



བཏགས། །ང་འདྲ་ང་ངོ་མ་ཤེས་ན། ། སྡེ་པ་སྒྲོ་རྒོད་མདའ་བཙན་ཟེར། ། སྤོ་མ་
རི་དྲུག་འགོ་འཛིན་ཡིན། །གནས་ཆོས་སྐུ་དག་པའི་སྒོ་སྲུང་ཡིན། །ད་རེས་གླིང་
གི་རྒྱལ་བློན་རྣམས། ། ཡང་བསྒོས་ཞལ་ལུ་དཀར་པོའི་སྲས། ། འགྲན་མེད་ལྷ་
སྲས་དགྲ་ལྷ་ཁྱེད། །ཞུ་མི་ཕོད་གླུ་ལེན་བརྒྱུད་ནས་ཞུ། ། མཇལ་མི་ཕོད་དར་
དཀར་བརྒྱུད་ནས་མཇལ། །བདག་གི་ལུས་ངག་ཡིད་དང་གསུམ། །དེ་རིང་ལྷ་
སྡེ་གླིང་ལ་འབུལ། །དེ་ནས་གསོན་དང་ལྷ་སྲས་དཔོན། །སྔ་མོ་སྔར་གྱི་དུས་ཚོད་
ལ། ། ཨ་བསེ་གཡུ་ཡི་རལ་པ་དང་། ། སྟག་རོང་དཔོན་པོ་ཁྲོ་ཐུང་གཉིས། །ཚེ་
གཅིག་མནའ་ཤག་གྲོགས་པོ་བསྒྲིགས། ། སྒྲོ་རྒོད་ང་ཡང་དེ་དུས་ཡོད། ། ཡིན་
ཀྱང་སྟག་རོང་ཁྲོ་ཐུང་དེ། ། ཕན་ པ་ གཅིག་ལ་གནོད་པ་བརྒྱ། ། མི་ཁོ་ལ་ཆ་་
འཇོག་ཕོད་ལེ་མིན། ། དཔེ་བཞག་ན་འདྲ་མ་འདི་འདྲ་ཡོད། ། དབྱར་ ཁའི་་་
གནམ་ལ་ཆ་འཇོག་མེད། །ཆར་ནམ་འབབ་སུ་ཡིས་ཤེས་ལེ་མིན། །སྨན་བུ་མོའི་
བློ་ལ་ཆ་འཇོག་མེད། །ངུ་ཐེངས་བརྒྱ་ལ་དགའ་ཐེངས་བརྒྱ། །བུད་མེད་བློ་དང་
ཁྲོ་ཐུང་སེམས། །བསྡུར་ན་དབྱེ་བ་ཡོད་ལེ་མིན། །དེ་ལས་ལྷ་སྲས་རིན་པོ་ཆེ། །
ད་རེས་སྲིན་པོའི་རི་འདབས་ལ། ། ལྕགས་ཀྱི་བང་མཛོད་བཅོ་བརྒྱད་ཡོད། །
མཚོན་རྣོ་ངར་འཛོམས་པ་དེ་ན་ཡོད། ། ཁྲབ་ཁྲབ་རིགས་མི་གཅིག་ ཁྲབ་སྣ་་་
བརྒྱ། ། རྨོག་རྨོག་རིགས་མི་གཅིག་རྨོག་སྣ་བརྒྱ། །འབྲུ་འབྲུ་རིགས་མི་གཅིག་
འབྲུ་སྣ་བརྒྱ། །ཟས་ཟས་རིགས་མི་གཅིག་ཟས་སྣ་བརྒྱ། ། མདའ་མདའ་རིགས་
མི་གཅིག་མདའ་སྣ་བརྒྱ། །བརྒྱ་ཚན་ལྔ་དེ་འཛོམས་ནས་ཡོད། །དེ་ལྷ་སྲས་ཁྱེད་
ལ་ཞུ་མཇལ་ཕུལ། ། མགོ་འབུལ་ཁྱེད་ལ་ཞུ་བས་ཆོག ། ང་སྒྲོ་རྒོད་གླིང་ལ་
འཁྲིད་དང་ཕན། །བློན་འདན་མའི་དཔུང་ལ་བཞག་རོགས་མཛོད། ། སྒྲོ་རྒོད་
བསམ་ཚུལ་དེ་འདྲ་ཡིན། །གོ་ན་རྒྱལ་བློན་ཐུགས་ལ་ཞོག ། མ་གོ་གླུ་ལ་སྐྱོར་རྒྱུ་
མེད། །
ཅེས་ཞུ་བའི་ གླུ་དེ་ལྟར་ཕུལ་བ་དང༌། འབུམ་པའི་ལྷ་སྲས་དགྲ་ལྷ་དེ་
ཞལ་རས་ཚེས་བཅོ་ལྔའི་དུང་ཟླ་ཤར་འདྲ། འཛུམ་འཁྱིལ་ལེར་སྒྲོ་རྒོད་མདའ་
66



བཙན་ལ་གཟིགས་རྗེས་ཁྱོད་རང་འདོད་པ་ལྟར་འདན་མའི་ཕྱོགས་ལ་སྡོད་ཆོག
འོན་ཀྱང་ཁྱོད་ལ་སྡེ་གྲངས་དང་དམག་གྲངས་ཇི་ཡོད་དྲང་གཏམ་གསལ་ཆ་ཞུ་
དགོས་ལས་ཚིག་རྫུན་མེད་ངེས་གྱིས་གསུངས་པ་དང༌། སྒྲོ་རྒོད་ཀྱིས་ངེད་སྤོ་མ་
རི་དྲུག་ལ་དམག་འབུམ་དམག་གཅིག་དང་ཁྲི་བདུན་ཡོད་ཟེར། དེ་ནས་སྒྲོ་
རྒོད་དང་གླིང་གི་རྒྱལ་བློན་རྣམས་འདོད་པ་གཅིག་སྒྲིལ་གྱིས་ཤར་ཕྱོགས་གླིང་
དཀར་སྟོད་ལ་ཕྱག་ཕེབས། ཕྱི་ཉིན་སྒྲོ་རྒོད་དེ་གླིང་སེང་ཆེན་གེ་སར་གྱི་ཞལ་
རས་མཇལ་བ་དང༌། ལུས་ཀྱི་བ་སྤུ་འཐོར། མིག་ནས་མཆི་མ་ཤོར་བཞིན་
ལག་གཉིས་མཐེ་མོ་སྦྱར། དད་པ་དཔག་ཏུ་མེད་པ་སྐྱེས། དགེ་སྡིག་གི་རྒྱུ་
འབྲས་ཤེས་ནས་མྱུར་བར་འདོ་བ་གཡུ་བྱ་རླུང་གཤོག་སྔོན་མོར་དུང་གི་སྒ་སྲབ་
བསྟད། རིན་ཆེན་རྒྱན་ཆས་བཏུམས་ནས་སྐྱེས་བུར་འབུལ་བ་དང་། སྐྱེས་བུས་
ཨ་བསེ་གཡུ་ཡི་རལ་པའི་གནས་ཡུལ་ཁྱོད་ཀྱིས་ཤེས། གང་དུ་ཡོད་མེད་གསལ་
པོ་བཤད་དགོས་གསུང་པ་དང་། སྒྲོ་རྒོད་མདའ་བཙན་གྱིས་ད་དུང་པུས་མོ་
བཙུགས། མཐེ་མོ་སྦྱར་ནས་འདི་སྐད་ཅིག་ཞུས་སོ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། ཐེངས་་
གསུམ་ངག་གི་འགུགས་ལུགས་རེད། །དུས་དེ་རིང་ལྷ་ཞིག་འབོད་ལེ་འདི། །ལྷ་
ཆོས་སྐུ་ལོངས་ སྐུ་ སྤྲུལ་སྐུ་ གསུམ། ། བྱིན་རླབས་ ཅན་ གྱི་ ལྷ་གསུམ་མཁྱེན། །
གནས་པདྨ་རིགས་ཀྱི་ཞིང་ཁམས་ནས། །མ་རྡོ་རྗེ་ཕག་མོས་ཁ་འཛིན་མཛོད། །
ས་འདི་ས་ངོ་མ་ཤེས་ན། ། རྨ་ཁོམས་ གླིང་གི་རྒྱལ་ས་རེད། ། སྐུ་མཁར་སེང་་
འབྲུག་སྟག་རྫོང་ཟེར། །སངས་རྒྱས་བསྟན་པའི་ལྷ་མཁར་རེད། །ང་འདྲ་ང་ངོ་
མ་ཤེས་ན། །དམ་ཅན་ནག་པོའི་འགོ་འཛིན་དེ། ། སྡེ་པ་སྒྲོ་རྒོད་མདའ་བཙན་
ཟེར། །ངེད་ཀ་གནམ་ཡུལ་གྱི་ས་ཆ་ལ། །ཆོས་མ་ཎི་ཙམ་ཞིག་ཤེས་མི་མེད། །
ལྷར་དད་པ་བྱེད་མཁན་མི་གཅིག་མེད། །ང་སྡེ་པ་བསོད་ནམས་ཆེ་བའི་དུས། །
དུས་དེ་རིང་སངས་རྒྱས་མཇལ་ནས་བྱུང༌། ། ལྷ་གོང་མས་དངོས་གྲུབ་གནང་བ་
འདྲ། །དཀོན་མཆོག་ལམ་སྟོན་མཛད་པ་འདྲ། །ལས་དེ་ལས་བཟང་ཞིག་ཅི་ལ་
67



ཡོད། །ང་དེ་རིང་གླིང་ལ་འབྱོར་དང་ཕན། ། གླིང་སྐྱེས་བུས་ཅི་གསུང་དང་ལེན་
བྱེད། ། ཨ་བསེ་གནས་ཡུལ་འཚོལ་བ་ལ། ། ལམ་ཆེན་འདི་འདྲ་བརྒྱུད་དགོས་
ཡོད། ། ཁྲོ་ལ་གནམ་ལྕགས་འབར་བ་དེ། ། མདུང་རྩེ་གནམ་ལ་བསླངས་འདྲ་
ཡོད། །ལམ་དེ་ནས་མི་འགྲོ་ཐབས་མེད་ཡིན། །གནས་བདག་ཕོ་ལྷ་བྲག་བཙན་
དེ། ། མགོ་བོ་གནམ་ལ་ཐུག་ནས་ཡོད། ། ཨོག་ཚོམ་འོག་ནས་ཉི་ཟླ་འགྲིམ། །
སྲུང་ལམ་དེ་འདྲ་བརྒྱུད་དགོས་ཡོད། ། དེ་ནས་མར་ལ་སླེབས་པའི་རྗེས། ། ས་
གཞི་དཀྱིལ་འཁོར་འདྲ་ལེ་སྟེང༌། ། ཕ་བོང་གཏེར་སྒམ་འདྲ་ཞིག་ཡོད། ། དེ་ཨ་
བསེ་གནས་པའི་ཕོ་བྲང་ཡིན། །ཨ་བསེ་གཡུ་རལ་ཟེར་བ་དེ། །དངོས་ཡོད་བརྒྱ་
ལ་དངོས་མེད་སྟོང་། ། སྒྱུ་མ་མཁན་གྱི་བུ་ཞིག་ཡིན། ། ས་འདི་ན་ཡོད་བསམ་
འདི་ན་མེད། ། སྟོད་རྒྱ་གར་རི་དང་རྒྱ་ནག་རི། ། མ་གནས་ས་དེ་གཅིག་ཀྱང་
མེད། །ད་རུང་དེ་བས་ཅི་ལ་ཚད། །མི་ཉག་གཡུ་ཚེ་བསྟན་པ་གཅིག །མི་ཉག་
གཡུ་འོད་བསྟན་པ་གཉིས། །མི་ཉག་གཡུ་འཕྲུ་བསྟན་པ་གསུམ། །ཨ་བསེ་ཁོ་ཡི་
དཔུང་ཡ་ཡིན། །མི་ནག་བང་སྒོ་བཅོ་བརྒྱད་ནང༌། །བཟང་དྲུག་སྨན་གྱི་གཏེར་
ཁ་ཡོད། ། སྨན་སྣ་སུམ་བརྒྱ་དྲུག་ཅུ་ཡོད། ། ནད་རིགས་བཞི་བརྒྱ་གཏོར་མི་་
ཡིན། ། སྨན་རྫས་རྒྱ་ལ་མཁོ་ངེས་ཡིན། ། ངས་དེ་རིང་སེང་ཆེན་མཇལ་རྟེན་་
དུ། ། རྟ་རག་དཀར་དུང་གི་ ཐིག་ལེ་ལ། ། གསེར་སྒ་གསེར་ཡོབ་གསེར་སྲབ་་
གསུམ། །རག་དཀར་རྟ་ལ་མཚུངས་ནས་ཡོད། །རྟ་རག་ནག་གསེར་གྱི་ཐིག་ལེ་
ལ། །གཡུ་སྒྲ་གཡུ་སྲབ་གཡུ་ཐུར་གསུམ། །རག་ནག་རྟ་ལ་མཚུངས་ནས་ཡོད། །
རྟ་སྨུག་མར་ཁུ་འཁྱིལ་འདྲ་ལ། །དུང་ས་དུང་སྲབ་དུང་རྨེད་གསུམ། ། རྟ་སྨུག་
ལུས་ལ་མཚུངས་ནས་ཡོད། ། དེ་རིང་སེང་ཆེན་ཁྱེད་ལ་འབུལ། ། སངས་རྒྱས་
ཁྱེད་ལ་སྐྱབས་ཡུལ་ཞུ། ། གླུ་མཐོལ་བ་བྱུང་ན་བཟོད་པར་བཞེས། །ངག་འཆལ་
བ་བྱུང་ན་མཐོལ་ལོ་བཤགས། །
ཞེས་གླུ་དེ་ལྟར་བླངས་བ་དང་། ཨ་ཁུ་གེར་ཐུང་རྒྱལ་པོའི་བསམ་པར།
སྔོན་ཡང་མི་ཉག་བང་སྒོ་ཕྱེ་བའི་གྲོས་ཐེག་མི་མེད། དཔོན་ཇོ་རུས་ཟི་མའི་རྟ་



རྫོང་ འབེབས་ སྐབས་ མི་ ཉག་ ཕྱོགས་ ནས་ སྨན་ རྫོང་ ཕྲན་ ཙམ་ ལོན་ནའང་།
སྨན་རྫོང་དོ་ར་ཁྲ་རྫོང་ལ་ཡོད་སྐད་མི་རྟོགས་ཟེར་ནས་བཞག་པ་འདྲ་གདའ་
བསམ་བཞིན་བསྡད། ། །
དགུན་ཟླ་འབྲིང་པའི་ཚེས་བཅུ་དགུའི་ནུབ་མོར་ཀླུ་རྒྱལ་གཙུག་ན་རིན་
ཆེན་ཁོང་། ཆིབས་སོ་ཆུ་རྟ་སྔོན་མོ་ཆིབས། དབུ་ལ་གཡུ་རྨོག་སྔོན་མོ་གསོལ།
ཆུ་དར་སྔོན་མོ་ལྷབ་སེ་ལྷབ། སྐུ་ལུས་གཡུ་ཁྲབ་སྔོན་མོ་བསྡམས། སྟག་ར་
གཡས་ལ་གཟིག་དོང་གཡོན། མདའ་གཞུ་འཁོར་གསུམ་ལུས་ལ་བརྒྱན་ནས་
མ་ནེ་ནེའི་སྐུ་གམ་དུ་བཅར་ནས་སྐྱེས་བུ་ཆེན་པོར་ལུང་བསྟན་གནང་རྒྱུའི་བཀའ་
གྲོས་མཛད་སྐབས། མ་ནེ་ནེས་ད་རེས་སྐྱེས་བུ་ཆེན་པོར་ཀླུ་རྒྱལ་གྱིས་ལུང་ཞིག་
སྟོན་དང༌། དེ་སྔ་ཨ་མའི་ལུང་ཡང་མང་པོ་གསུངས། ཀླུ་རྒྱལ་གྱིས་རིགས་
དྲུག་འདྲེན་པའི་གནམ་སྨན་ལགས། སྔོན་ཡང་ཁྱེད་ཀྱིས་ལུང་བསྟན། ད་
ཡང་ཁྱེད་ཀྱིས་ལུང་སྟོན་རོགས་གྱིས། ཞོར་དུ་སྐྱེས་བུར་ནོར་བུ་རིགས་ལྔ་འདི་
འབུལ་གནང་ཡོད་པ་ཞུ། འདི་ནག་པོ་རྒྱ་ལ་མེད་དུ་མི་རུང་བའི་ནོར་ཞིག་
ཡིན། ཟེར་ནས་དུག་སྦྲུལ་འདྲ་བ་ཞིག་ལ་གྱུར་ནས་མཚོའི་ནང་ཕེབས་སོང་
བར་གདའ། །
དེའི་སྐབས་སུ་མ་ནེ་ནེ་གནམ་སྨན་དཀར་མོ་ཁོང༌། སེང་སྒྲ་མེད་གདན་
སྐྱོང་འོག་ལ་ཆིབས། གཡུ་འབྲུག་སྔོན་མོ་རྗེས་སུ་འབྲངས། ཕྱག་གཡོན་ནས་
ཚེ་བུམ་འཁྱིལ་ལེ་ལེ། གཡས་ནས་རབ་གནས་ཐར་ར་ར། ཞལ་ནས་མགུར་
མ་སིལ་ལེ་ལེ། རིགས་རྒྱུད་མཁའ་འགྲོ་འབུམ་གྱིས་བསྐོར་ཏེ་འཇའ་འོད་ཀྱི་
གུར་ཕུབ། མེ་ཏོག་གི་ཆར་འབེབས། སྐུ་མཁར་སེང་འབྲུག་སྟག་རྩེའི་ནང་
སྐུ་རྗེ་རྒྱལ་པོ་གཟིམ་ཐ་མ་ཐུན་ཙམ་གྱི་སྐབས་སུ། མ་ནེ་ནེ་གནམ་ནེ་དཀར་མོ་
དེས། སྐྱེས་བུ་ཆེན་པོ་སངས་རྒྱས་ཁྱེད། ཐུགས་མར་ལ་མ་གཟིམ་ཡར་ལ་
བཞེངས། གསོན་དང་ཞུ་རྒྱུ་འགའ་རེ་ཡོད་ཟེར་ནས་མགུར་གླུ་སྦྲང་ཆར་ཟིལ་
མར་དྲངས་ནས་གླུ་ཞིག་ཕུལ་ལོ། །



གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་
ལྷ་ཞིག་འབོད་ལ་འདི། ། ཤར་གཡུ་ལོ་བཀོད་པའི་ཞིང་ཁམས་ནས། ། མ་རྗེ་་
བཙུན་སྒྲོལ་མ་དཀར་སྔོན་རྣམས། ། དུས་དེ་རིང་ཨ་མའི་གྲོགས་ལ་བྱོན། །བྱང་
ལས་ རབ་ རྫོགས་ པའི་ཞིང་ ཁམས་ནས། ། མ་ རྒྱུད་ ཤེས་ རབ་ ཕར་ ཕྱིན་ མ། །
མཁའ་འགྲོ་བྱེ་བ་འབུམ་གྱི་བསྐོར། ། དུས་དེ་རིང་ཨ་མའི་གྲོགས་ལ་བྱོན། ། གླུ་
ལེན་པའི་མགོ་མོ་བཟང་བར་ཤོག ། ངག་འགུགས་པའི་བསམ་དོན་འགྲུབ་
པར་ཤོག ། ས་འདི་དང་ས་ངོ་ཤེས་ན། ། ཤར་དག་པ་གླིང་གི་རྒྱལ་ས་རེད། །
ཕོ་བྲང་སེང་འབྲུག་སྟག་རྫོང་རེད། །ང་འདྲ་ང་ངོ་མ་ཤེས་ན། ། ཨ་མ་གནམ་ནེ་
དཀར་མོ་ ཡིན། ། འགྲན་མེད་སྐྱེས་བུ་སངས་རྒྱས་ཁྱེད། ། ཐུགས་ མར་ལ་ མ་་་
གཟིམ་ཡར་ལ་གསོན། ། སྤྱན་ཡར་ལ་གཟིགས་ནས་སྙན་དུ་གསོལ། ། སེམས་
ཅན་འགྲོ་དོན་སྐྱོང་བ་ལ། །ཐུགས་ངལ་བ་མ་མཛད་སངས་རྒྱས་ཁྱེད། ། ཤར་མི་
ཉག་ཡུལ་གྱི་རྒྱལ་ས་ལ། །མི་ཉག་གཡུ་ཚེ་བསྟན་པ་གཅིག ། མི་ཉག་གཡུ་འོད་
བསྟན་པ་གཉིས། །མི་ཉག་གཡུ་འཕྲུ་བསྟན་པ་གསུམ། །བསྟན་པ་ཐོབ་པའི་མི་
གསུམ་ཡིན། ། དེའི་ནང་གཡུ་འཕྲུ་བསྟན་པ་དེ། ། སྔོན་ཚེ་སྟེང་མཆོག་ལྷ་ནས་
འཕོས། །མོས་པ་དཀོན་མཆོག་གསུམ་ལ་བྱེད། ། སངས་རྒྱས་ཁྱེད་ལ་དད་གུས་
ཆེ། །དེ་མ་གསོད་མི་ཉག་ཡུལ་ལ་ཞོག །དེ་མིན་བསྟན་པ་མི་གཉིས་དེ། །ནག་
ཚོགས་བདུད་གྱི་སློབ་པ་ཡིན། །ཨ་བསེ་རྒྱལ་པོའི་ཚ་བོ་ཡིན། །འདུལ་བའི་དུས་
ལ་བབས་ནས་ཡོད། །བྱང་ཁྲི་ཤོག་མན་བཟའ་འབུམ་སྒྲོན་དེ། །དུས་ད་ལོ་མི་
ཉག་ཡུལ་ལ་མཁོ། །གཡུ་ཚེ་བསྟན་པ་ཁོ་དང་གཅིག ། གཡུ་འོད་བསྟན་པ་ཁོ་
དང་གཉིས། །མན་བཟས་མགོ་བསྐོར་བཏང་དགོས་ཡོད། །མན་བཟའ་མེད་ན་
བྱ་ཐབས་མེད། ། མི་ཉག་སྨན་རྫོང་ལོན་ལེ་མིན། ། དུང་གི་ལྡེ་མིག་བཅོ་བརྒྱད་
དེ། ། གཡུ་འཕྲུ་བསྟན་པའི་ལག་ན་ཡོད། ། དེ་ལེན་མི་མན་བཟའ་སྨན་ལ་་་་་
བབས། ། བཟང་དྲུག་སྨན་གྱི་སྨན་རྫོང་དེ། །ལེན་མི་མཁའ་འགྲོ་འདི་འདྲ་་
དགོས། །ནེའུ་ཆུང་ལུ་གུ་ཚ་ལུ་གཅིག ། ཕ་ཆེན་ར་བཟའ་གེར་མཚོ་གཉིས། །
70.



བྱང་ཁྲི་ཤོག་མན་བཟའ་འབུམ་སྒྲོན་གསུམ། །སྐྱ་ལོའི་དར་དཀར་གཡང་འཛིན་
བཞི། ། མོན་བཟའ་མེ་ཏོག་ལྷ་མཛེས་ལྔ། ། འཇང་བཟའ་པདྨ་ཆོས་སྒྲོན་དྲུག
གྲོ་ལོའི་པད་དཀར་མཛེས་ལྡན་བདུན། ། སྟག་རོང་བུ་མོ་ཁྲོ་མཚོ་བརྒྱད། །མི་
ཉག་གཡུ་རི་རྩེ་བརྒྱད་ལ། །བསང་དང་གསོལ་ཁ་བྱེད་མིར་གཏོང་། །འཛམ་བུ་
གླིང་གི་གཞི་བདག་གསོལ། ། གླུ་དང་གར་དང་བྲོ་དང་གསུམ། ། སྣང་བ་གང་
སྐྱིད་འཁྲབ་པའི་དུས། ། དེ་ནས་བུ་གཉིས་སླེབས་ནས་ཡོང་། ། མཁའ་འགྲོ་་་
བརྒྱད་དེ་བཟུང་ནས་ཡོང་། ། མཁའ་འགྲོ་བརྒྱད་པོ་ཐར་པའི་ཐབས། ། མན་
བཟའ་ཁོང་གི་ལག་ན་ཡོད། །དེ་ནས་མན་བཟའ་འབུམ་སྒྲོན་གྱིས། །གཡུ་ཚེ་
བསྟན་པ་དེ་དང་གཅིག ། གཡུ་འོད་བསྟན་པ་དེ་དང་གཉིས། ། གླིང་དཀར་
སྟོད་ལ་མངགས་ནས་ཡོང་། །དེ་སྐབས་དགའ་བདེ་བེར་ནག་གཅིག །ཚ་ཞང་
འདན་མ་བྱང་ཁྲ་གཉིས། །དཔའ་ལ་མི་རྐྱང་དཀར་པོ་གསུམ། །བྱང་ཕྱི་པའི་ཨ་
བདག་ཀླུ་མོ་བཞིས། ། མི་རེའི་ལག་ན་མདའ་རེ་བཟུང་། ། ཤིང་རྟ་གཤོག་པ་
གཏོར་དགོས་ཡོད། །སྦ་ཡི་གླིང་བུ་ཚིགས་གསུམ་གཅིག །ཐན་གླ་བ་རོག་པོའི་
སྙིང་ཚིལ་གཉིས། ། རྡོ་ཨ་དཀར་བཤགས་པའི་བཤུས་ སྣེ་གསུམ། ། གནམ་ཨ་
སྔོན་ཆགས་པའི་དུམ་བུ་བཞི། ། རྒྱ་མཚོ་ཆུ་ཡི་ཝུ་བ་ལྔ། །བཟང་དྲུག་སྨན་ལ་
འཛོམས་དགོས་ཡོད། །དེ་ནས་གླིང་གི་རྒྱལ་བློན་རྣམས། ། ཨ་བསེ་གཡུ་ཡི་རལ་
པ་དེ། ། ཐུག་པའི་སྐལ་བབས་རིམ་བཞིན་ཡོད། ། ཨ་བསེ་གཡུ་རལ་ཐུག་པའི་
དུས། །ཁྲོ་ཐུང་དཔོན་དང་སྒོ་རྒོད་གཉིས། །ཅི་བྱེད་ཁོང་གཉིས་ལག་ན་ཡོད། །
དེ་ནས་དཔུང་དམག་རྒྱལ་བློན་རྣམས། །ནག་པོ་རྒྱུ་ལ་ཕེབས་རྩིས་གྱིས། །ཡུན་
རིང་མ་བཞུགས་སངས་རྒྱས་ཁྱེད། །ཡུན་རིང་ན་བདུད་གྱི་བར་ཆད་ཡོང་། །དེ་
ཚོ་སེང་ཆེན་ཐུགས་ལ་ཞོག །
ཅེས་ཟེར་ནས་ནམ་མཁར་འཇའ་ཡལ་བ་ལྟར་མི་སྣང་བར་འགྱུར། ཕྱི་
ནང་གླིང་རྗེ་སྟོབས་ཀྱི་རྒྱལ་པོས། བློན་ཕྱིང་སྔོན་དང༌། མི་ཆུང༌། སྲུང་བ་
བཛྲ། བྱང་ཁྲི་ཤོག་བུ་ཡི་འབྲུག་སྒྲ་བཞིས་བློན་ཆེན་དཔུང་དང་བཅས་པ་ལྷ་



མཁར་ལ་འཛོམ་དགོས་པའི་བརྡ་སྤྲོད་གསུངས་པ་དང་། གླིང་དཀར་གྱི་༌་༌་
ཕྱོགས་བཞིའི་དམག་དཔོན་ཐམས་ཅད་དེ་ཉིད་དུ་རྨ་དེལ་ཡག་སྟག་ཐང་ཁྲ་མོར་
འཛོམས་ཏེ་གྲལ་རབ་སོ་སོར་འཁོད། སེང་ལྕམ་འབྲུག་མོས་གཙོས་གླིང་གི་ཇ་
མ་རྣམས་ཀྱིས་གཡས་གསེར་ཟངས་ནང་ནས་ཆང༌། དངུལ་ཟངས་ནང་ནས་
ཇ་། དུང་ཟངས་ནང་ནས་ཞོ་དང་འོ་མས་བཀང་སྟེ་སྐྱེམ་དྲངས། དེ་ཡི་ཚེར་གྱི་
རྗེ་ཞལ་འཛུམ་གྱིས་དཔའ་བོ་རྣམས་ལ་འགྲོ་ལུགས་ལོ་རྒྱུས་ཨེ་འདྲ་གདའ་་་་
གསུངས་ཏེ། གླུ་རྟ་འགག་མེད་རྡོ་རྗེའི་རང་་ སྒྱུར་དྲངས་ནས་འདི་སྐད་་་་
གསུངས་སོ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། །ཐེངས་་
གསུམ་ངག་གི་འགུགས་ལུགས་རེད། །སྐྱབས་ཆོས་དང་སངས་རྒྱས་དགེ་འདུན་
གསུམ། ། གསོལ་བ་འདེབས་སོ་བྱིན་གྱིས་རློབས། ། འགྲོ་དྲུག་ཆོས་ལ་འགྱུར་
བར་ཤོག ། ས་འདི་དང་ས་ངོ་མ་ཤེས་ན། །འདུ་རྭ་སྟག་ཐང་ཁྲ་མོ་རེད། །ཕོ་
ང་འདྲ་ང་ངོ་མ་ཤེས་ན། །ང་ཚེ་སྟོད་དབང་པོ་ཡར་དར་དུས། ། རྨ་སྨད་གཡུ་
ལུང་གསུམ་མདོ་རུ། །མ་ངན་ཇོ་རུ་ཁྲམ་པ་ཟེར། །སྦེ་ཨབ་ར་གཉིས་དེ་ཁ་ཟས་
བྱས། །བར་དུ་གེ་སར་དགྲ་འདུལ་ཟེར། །ཕྱོགས་བདུད་ཆེན་བཞི་དེ་དབང་དུ་
འདུས། ། ཁ་ ཤས་དྲག་པོའི་ངོས་ནས་བཏུལ། ། ཤ་ ཤས་ཞི་བའི་ཐབས་ཀྱིས་་་
བཏུལ། ། བདུད་ཆེན་བཞི་དེ་ཆམ་ལ་ཕབ། །དེ་ནས་སེང་ཆེན་དགྲ་འདུལ་་་
ཟེར། །དེ་ནས་ང་ལ་ཉན་རྒྱུ་ལ། །ཤར་མི་ཉག་ཡུལ་གྱི་རྒྱས་ས་ན། །མི་ཉག་གཡུ་
ཚེ་བསྟན་པ་གཅིག ། མི་ཉག་གཡུ་འོད་བསྟན་པ་གཉིས། །མི་ཉག་གཡུ་འཕྲུ་
བསྟན་པ་གསུམ། །བསྟན་པ་ཐོབ་པའི་མི་གསུམ་ཟེར། ། རྒྱ་དཀར་ནག་གཉིས་
ལ་གྲགས་ལེ་ཟེར། །གྲགས་ལེས་མི་ཚད་གཡེར་ལེ་ཟེར། །འགྲན་ཡ་གླིང་རྗེ་ཇོ་རུ་
ཟེར། །དེ་སྟེ་རྩ་བ་བཤད་པས་ན། །ད་ལོ་གླིང་གི་མཁའ་འགྲོ་བདུན། ། སང་
དང་གནངས་དང་གཞེས་དང་གསུམ། །གཞེས་ཀྱི་ལྷ་ཉིན་དཀར་པོ་ལ། །ལ་མོ་
མི་ཉག་ཡུལ་ལ་སོང་། །ཁྲི་ཤོག་མན་བཟའ་འབུམ་སྒྲོན་ཁྱེད། །འགྲོ་དོན་མི་ཉག་



ཡུལ་ལ་ཡོད། །བསྟན་པ་ཐོབ་པའི་མི་གསུམ་དེ། །མགོ་བསྐོར་མན་བཟའ་ཁྱེད་
གྱིས་ཐོངས། ། གནའ་མིའི་གཏམ་ལ་འདི་འདྲ་ཡོད། ། རྟ་འདོ་ཆེན་འགྲོས་ཀྱི་
བང་ཁ་དེར། ། རིན་ཐང་ཅི་འདུག་གཞན་གྱིས་བལྟ། ། སྟག་རོང་དཔོན་པོ་ཁྲོ་
ཐུང་གཅིག ། འགྲན་མེད་སེང་ཆེན་ང་དང་གཉིས། ། སྡེ་པ་སྒྲོ་རྒོད་མདའ་
བཙན་གསུམ། ། མི་ཉག་གཡུ་རི་རྩེ་བརྒྱད་ནས། །ལྟད་མོ་རིམ་བཞིན་བལྟ་བས་
ཆོག ། ཚ་ཞང་འདན་མ་བྱང་ཁྲ་གཅིག ། དགའ་བདེ་ཆོས་སྐྱོང་བེར་ནག་
གཉིས། །དར་རྗེ་ཁྱུང་རྒྱལ་སེང་སྟག་གསུམ། །དེ་རྒྱབ་རྟགས་མ་འཛོམས་ནས་
ཡོང། །དེ་ནས་ང་རང་རྒྱལ་བློན་རྣམས། །མི་ཉག་ཡུལ་ལ་ཕེབས་རྒྱུ་གྱིས། །མི་
ཉག་ཡུལ་གྱི་རྒྱལ་ས་ནས། །བཟང་དྲུག་སྨན་གྱི་བདུད་རྩི་ལེན། །རྒྱ་ལ་མཁོ་བའི་
རྫས་ཆ་ཡིན། ། གཅིག་ན་ལྷ་ཡི་ལུང་དང་བསྟུན། ། གཉིས་ན་ཐབས་ཤེས་ཟུང་
འཇུག་བྱེད། །གསུམ་ན་ཨ་བསེ་ཁྲབ་རྫོང་འབེབས། ། རྒྱ་ལ་མཁོ་བའི་རྫས་ཆ་
རྣམས། །ལྷན་དུ་འགྲུབ་པའི་མཐའ་མ་རུ། །དེ་ནས་གླིང་གི་རྒྱལ་བློན་རྣམས། །
ནག་པོ་རྒྱ་ལ་འཛོམས་རྒྱུ་གྱིས། །མཁའ་འགྲོ་མན་བཟའ་འབུམ་སྒྲོན་གྱི། ། སོ་
སོའི་འགྲོ་དོན་ཡོང་ལེ་ཡིན། །དེ་ཚོ་བུ་མོའི་ཡིད་ལ་ཞོག །
ཅེས་གསུངས་པས། གླིང་གི་མོ་སྨན་རྣམས་གླེང་མོལ་ཞིབ་རྒྱས་མཛད་
རྗེས། མན་བཟའ་འབུམ་སྒྲོན་དེས་ང་རང་ནི་མི་ཉག་ཡུལ་ལ་འགྲོ་དོན་ཡོད་
གསུང་པ་མ་ནེ་ནེའི་ལུང་བསྟན་དང་གླིང་སྐྱེས་བུའི་བཀའ་ཡིན་པས་དོན་མི་
འགྲུབ་ཟེར་ན་སངས་རྒྱས་གྱི་བཀའ་བཅག མི་འཇོན་ཟེར་ན་མི་འགྲིགས།
ཅི་འདྲ་བྱས་ན་དགའམ་བསམ་ཞིང༌། བསམ་བློ་དྲུག་གསུམ་བཅོ་བརྒྱད་་་་
བཏང༌། བློ་རྩེ་ཉི་ཤུ་རྩ་ལྔ་བསྐོར་ཏེ་མན་བཟས་གླིང་རྒྱལ་བློན་རྣམས་ལ་དར་
དཀར་པོ་རེ་ཕུལ་ཏེ་གླུ་འདི་སྐད་ཅིག་ཕུལ་ལོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །སྐྱབས་ཆོས་
དང་སངས་རྒྱས་དགེ་འདུན་གསུམ། ། གསོལ་བ་འདེབས་སོ་ཐུགས་རྗེས་་་་་་་
གཟིགས། །རིགས་དྲུག་ཆོས་ལ་འགྱུར་བར་ཤོག ། ས་འདི་དང་ས་ངོ་མ་ཤེས་
73



ན། ། རྨ་དེལ་ཡག་སྟག་ཐང་ཁྲ་མོ་རེད། ། སྟག་མ་ཤི་ལྤགས་པ་བརྒྱངས་འདྲ་
རེད། །འཛུམ་དྲུག་དྲག་ཏུ་ཉིལ་ས་རེད། །ང་འདྲ་ང་ངོ་མ་ཤེས་ན། །ང་སྐྱེ་བ་
འདི་ཡི་སྔོན་མ་ལ། །གནས་དག་པ་ཆོས་དབྱིངས་ཕོ་བྲང་ནས། །མ་རྡོ་རྗེ་ཕག་
མོའི་སྤྲུལ་པ་ཡིན། །དེ་ནས་སྐྱེ་བ་ཕྱིར་ལོག་དུས། ། ཤར་གླིང་དཀར་སྟོད་ལ་སྐྱེ་
བ་བླངས། །གླིང་ཨ་སྐྱིད་ཚང་གི་བུ་མོ་ཡིན། །ད་རེས་སེང་ཆེན་རྒྱལ་པོ་ཡིས། །
མི་ཉག་གཡུ་རི་རྩེ་བརྒྱད་ལ། ། བསང་དང་གསོལ་ཁ་བྱེད་དགོས་གསུངས། །
འགྲོ་དོན་མན་བཟར་བབས་ཡོད་གསུངས། ། མི་ཉག་བང་སྒོ་ཕྱེ་དགོས་་་་་་་
གསུངས། ། དེ་འདྲ་དགོས་པ་ཡོད་ཟེར་ན། ། མི་ འགྲོ་ཟེར་ན་ཨེ་ཆོག་ན། །
གཏམ་དོན་གཉིས་ལ་མི་ཁ་མང་། །སེང་ཆེན་བཀའ་ལ་གྱེན་ཕོད་མེད། །རྒྱལ་
པོའི་བཀའ་དང་སྔོན་མོའི་ཆུ། །རི་གཟར་རྦབ་གསུམ་གྱེན་ལྡོག་མེད། །གནའ་
མིའི་གཏམ་ལ་འདི་འདྲ་གདའ། །གནས་ཙཱ་རི་རོང་གི་སྨྱུག་མ་དེ། །སྨྱུག་ལོ་རྒྱུས་
ཤིང་སྨྱུག་ཚོགས་བཟང་། །སྨྱུག་ཚིགས་གསུམ་མདའ་མོ་མ་ལོ་གདའ། །དཔྱད་
བཞག་ན་འདྲ་མ་འདི་འདྲ་གདའ། ། སེང་ལྕམ་འབྲུག་མོ་ཧོར་པས་འཕྲོགས། །
མན་བཟའ་འབུམ་སྒྲོན་བློ་ཁ་འཆུག ། སེང་ཆེན་དཔོན་ལ་ཟས་དུག་ཕུལ། །
རྐྱེན་དང་ཆག་སྒོ་དེ་ནས་བྱུང༌། །ཁྲི་ཤོག་མན་བཟའ་འབུམ་སྒྲོན་ངས། །ཡར་
ཁམས་བྱང་མའི་རི་བརྒྱུད་ལ། ། ཕོ་འདྲེ་ཀླུ་བཙན་རྒྱལ་པོ་དེར། ། གཏམ་དང་
མགོ་བསྐོར་གཏོང་དགོས་གསུངས། ། བདུད་ཀྱི་བླ་གནས་མང་པོ་དེ། །ལོན་
ཐབས་མན་བཟར་ཡོད་དོ་གསུངས། ། དཔེ་བཞག་ན་འདྲ་མ་འདི་འདྲ་་་་་་་
གདའ། །ཞིང་རྒྱུ་ཞིང་རྨོས་པའི་མཛོ་རྒན་ལ། །སྐལ་སྨོས་གླ་ཟེར་བ་ཕར་ལ་ཞོག
འགྲུས་རྭ་རྩེ་བུད་དུས་བཤས་རྭར་ཕབ། ། ཤ་འཚོ་ཞན་ཟེར་བཞིན་གྲི་ཆུང་
བརྡར། ། སྐལ་རྨོས་གླ་ཟེར་བ་དེ་ཚོ་རེད། །ལས་ངན་འཁུར་བའི་མན་བཟའ་
ང་། །བདུད་སྲིན་པོ་ནག་པོའི་སྡིག་གཡོག་རྒྱུག ། སྲོག་རྒྱ་ཁབ་ཙམ་དེ་འབེན་
ལ་བླངས། །བདུད་ཀླུ་བཙན་ཐོད་མདའ་མ་འཕྲོད་བར། །ཆོས་སངས་རྒྱས་
བསྟན་པ་ཨེ་ཚུགས་བསམ། ། གླིང་སེང་ཆེན་བཀའ་ལ་གྱེན་ལེ་མིན། ། ཅི་གསུང་



དང་ལེན་ང་ཡིས་ཞུས། ། གླིང་དཀར་པོའི་འགྲོ་དོན་ཨེ་ཡོང་བསམ། །བདུད་ཀླུ་
བཙན་ཐོད་མདའ་འཕྲོད་པའི་རྗེས། ། གླིང་གེ་སར་སྐྱེས་བུ་དོན་འགྲུབ་ལ། །
ངས་དྭངས་མེད་རིལ་བུ་ཅུང་ཙམ་ཕུལ། །ལས་མི་ཁ་ངན་པ་ང་ཡིས་འཁུར། །
ཡིན་ཀྱང་འགྱོད་པ་ཅི་ལ་ཡོད། །རྐྱེན་དང་ཆག་སྒོ་བུ་ལོན་གསུམ། །འདོད་པ་
མེད་དེ་བསྐོས་ཐང་རེད། ། ད་བཟང་དྲུག་སྨན་གྱི་བདུད་རྩི་དེ། །ནག་པོ་རྒྱ་ལ་
མ་འཛོམས་ན། །སྲིན་མོའི་རོ་རུལ་བཞུ་ཐབས་མེད། །ད་འགྲོ་འདོད་མེད་དེ་
ལོས་ཀྱང་བསྒྲུབ། ། གླུ་མཐོལ་བ་བྱུང་ན་བཟོད་པར་བཞེས། ། ངག་འཆལ་བ་
བྱུང་ན་མཐོལ་ལོ་བཤགས། །
ཅེས་གླུ་དེ་ལྟར་བླངས་བ་དང༌། གླིང་གི་མཁའ་འགྲོ་རྣམས་གྱིས་མན་
བཟས་གསུངས་པར་མངོན་པར་བསྟོད་དེ་ཕྱི་ཉིན་མན་བཟས་གཙོས་པའི་་་་
མཁའ་འགྲོ་བདུན་དེས་གཟབ་མཆོར་ལེགས་པར་སྤྲས། ལྷ་ཡི་གར་ སྟབས་
ཤིག་སེ་མི་ཉག་གཡུ་རི་རྩི་བརྒྱད་ཀྱི་རི་གཡས་ཀྱི་ཕྱོགས་ལ་ལྷ་གསོལ་ལ་བྱོན།
དེའི་སྐབས་སུ་མི་ཉག་གི་བུ་མོ་ཁ་ཤས་ཀྱིས་རི་རྩེར་བལྟས་པས། གཡུ་རི་རྩེ་
བརྒྱད་ལ་དེ་རིང་རྒོད་ཐང་སྨུག་མང་པོ་ལྡིང་ཞིང་། ས་གཞིར་བུ་མོ་འགས་གླུ་
གར་བྲོ་གསུམ་བྱེད། བསང་གི་དུ་སྤྲིན་འཁྲིགས་ནས་གདའ་ཅི་ཡིན་ཟེར་ཞིང་
མི་ཉག་གི་རྒྱལ་སྲས་གསུམ་ལ་སྙན་ཞུ་ཕུལ། མི་ཉག་རྒྱལ་སྲས་གསུམ་གྱིས་
ཞགས་པ་རེ་འཁྱེར་ཏེ་རང་རང་གི་རྟ་ལ་སྒ་སྲབ་བསྟད་དེ་རླུང་དམར་འཚུབ་པ་
ལྟར་སོང་བས། མི་ཉག་གཡུ་རི་རྩེ་བརྒྱད་ལ་གླིང་གི་མོ་སྨན་རྣམས་གླུ་གར་བྲོ་
གསུམ་ལ་གཡེང་བའི་སྐབས། མི་ཉག་བུ་གསུམ་གྱིས་ཞགས་པ་མེ་འཛིན་དང་།
ཆུ་འཛིན། རླུང་འཛིན་གསུམ་རིམ་བཞིན་གཡུགས་སོང་བས། བུ་མོ་བདུན་
པོ་བཟུང་ནས་མི་ཉག་ཡུལ་དུ་འཁྲིད་ནས་ལྕགས་མཁར་སྒོ་མེད་ཞིག་གི་ནང་དུ་
བཅུག ཟས་སྣ་ཕུན་སུམ་ཚོགས་པ་བཤམས་ནས་བཞག ཞག་གསུམ་སོང་
རྗེས་བུ་མོ་དྲུག་དེས་མན་བཟའི་འཕྲིན་ཆ་འཁུར་ནས་རྒོད་ཐང་སྨུག་རེ་ལ་སྤྲུལ་
ཏེ་ཤར་ཕྱོགས་གླིང་ཡུལ་ལ་ཕེབས་སོང་བར་གདའ། ཞག་བདུན་གསུམ་ཉི་ཤུ་
75



རྩ་གཅིག་ཐོག མི་ཉག་གཡུ་ཚེ་བསྟན་པ་དང་གཡུ་འོད་བསྟན་པ་གཉིས་གྱིས་
མཁར་ཕྱི་ནང་ཚང་མར་བལྟས་ཏེ་བུ་མོ་དྲུག་མི་འདུག་པས་ཅི་ཡིན་ཟེར་ནས་
མན་བཟར་དྲིས་པས། བུ་མོ་དྲུག་ནི་རྒོད་ཐང་སྨུག་རེ་ལ་སྤྲུལ་ཏེ་རིམ་བཞིན་
བྲོས་སོང་། ང་ནི་བུ་གསུམ་གྱིས་བཟུང་བས་གནས་སྐབས་འདི་རུ་མ་སྡོད་རང་
སྡོད་རེད། སྡོད་པའི་ལོ་རྒྱུས་ཨེ་འདྲ་ཡོད་ཟེར་ནས་མན་བཟས་གླུ་འདི་བླངས་
སོ། ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགཾས་རེད། ། ཐེངས་་
གསུམ་ངག་གི་འགུགས་ལུགས་རེད། ། སྐྱབས་རྒྱལ་བ་རྒྱ་མཚོའི་ཞབས་ལ་་་་་་
འདུད། ། སྟོང་དབྱེར་མེད་ཁ་ལོ་ཆོས་ལ་འགྱུར། །ཤར་གཡུ་ལོ་བཀོད་པའི་ཞིང་
ཁམས་ནས། །དུང་ལོ་འབར་པའི་གདན་སྟེང་ནས། །མ་རྗེ་བཙུན་སྒྲོལ་མ་ཚེ་ཡི་
ལྷ། །དུས་དེ་རིང་མཁའ་འགྲོ འི་གྲོགས་ལ་བྱོན། །ས་འདི་དང་ས་ངོ་མ་ཤེས་
ན། ། ཤར་མི་ཉག་ཡུལ་གྱི་རྒྱལ་ས་ལ། །མི་ཉག་དོ་ར་ཁྲ་མོ་ཟེར། །རྫོང་བཙན་པོ་
སེང་གེ་འགྱིང་རྫོང་རེད། ། སྨན་ང་འདྲ་ང་ངོ་མ་ཤེས་ན། ། ཤར་གླིང་དཀར་
གཡང་གི་རྭ་བ་ནས། ། ཡེ་ཤེས་མཁའ་འགྲོའི་སྤྲུལ་པ་དེ། །བྱང་ཁྲི་ཤོག་མན་
བཟའ་འབུམ་སྒྲོན་ཟེར། །ང་མོ་ལོ་བཅོ་ལྔར་གསར་པའི་དུས། །ནག་པོ་བདུད་
ཀྱི་ཁྱེར་ནས་སོང་། །ཡར་ཁམས་བྱང་མའི་རི་བརྒྱུད་ལ། ། ཕོ་འདྲེ་བདུད་ཀྱི་ཇ་
མ་བྱས། ། བདུད་བློན་བརྒྱ་དང་རྩ་བརྒྱད་ཡོད། ། བདུད་སྡེ་ཁྲི་འཁོར་བཅུ་་་
གསུམ་ཡོད། །བདུད་དམག་རྩི་རྩི་གྲངས་མེད་ཡིན། རྫོང་བཙན་པོ་ལྕགས་རི་རྩེ་
དགུའི་ནང༌། །གནས་པའི་བུ་མོ་མན་བཟའ་ཡིན། །དེ་ནས་སེང་ཆེན་བྱང་ལ་
ཕེབས། ། ཕོ་འདྲེ་ཀླུ་བཙན་ཐོད་མདའ་སྤྱད། ། བདུད་ཡུལ་དམ་པའི་ཆོས་ལ་
བསྒྱུར། །བདུད་མི་ཐམས་ཅད་བྲན་དུ་བཀོད། ། བདུད་ཡུལ་མཆོད་རྟེན་བརྒྱ་
ཙམ་བཞེངས། ། དཀར་ཕྱོགས་བསྟན་པའི་ཆོས་འཁོར་བསྐོར། ། དེ་ནས་གླིང་
དཀར་སྟོད་ལ་འབྱོར། ། རང་ཡུལ་རང་ས་བཟུང་ནས་བསྡད། ། སངས་རྒྱས་
བསྟན་པའི་ཆོས་འཁོར་བསྐོར། །ད་ལྟ་མི་ཉག་ཡུལ་ལ་སླེབས། །ཡོང་དོན་རྩ་བ་
76



བཤད་པས་ན། ། ལྷ་ཀླུ་གཉན་གསུམ་གཞི་བདག་ལ། །ང་རང་བུ་མོ་བདུན་པོ་
དེ། ། བསང་དང་གསོལ་ཁ་བྱེད་མི་ཡིན། ། གོང་མ་ལྷ་ཡིས་མངགས་ནས་་་་
བྱུང་། །མི་ཉག་གཡུ་རི་རྩེ་བརྒྱད་གཅིག །ཙཱ་རི་དག་པ་ཤེལ་རི་གཉིས། །ཀུན་
ཏུ་བཟང་པོའི་ཕོ་བྲང་གསུམ། ། སྟོད་ཀྱི་གངས་རི་ཏི་སེ་བཞི། ། རྒྱ་ནག་རི་བོ་
རྩེ་ལྔ་ལྔ། །ཨ་མྱེ་རྨ་ཆེན་སྦོམ་ར་དྲུག ། རོང་བཙན་ཁ་བ་དཀར་པོ་བདུན། །
རོང་གི་མགུལ་ལྷ་བརྒྱད་པོ་ལ། བསང་དང་གསོལ་མཆོད་ཡོང་ས་ལ། ། མི་དོན་
མེད་ཞགས་པས་ བཟུང་ནས་བྱུང་། ། རླུང་ཟེར་མ་བཞིན་དུ་ བརྡབས་ནས་་་་
བྱུང༌། །རྐྱེན་རྩ་ལོ་རྒྱུས་ཞུས་ན་ཡང་། །མི་ཆེན་དཔོན་གྱིས་མ་ཉན་ཐལ། །ཉེས་
མེད་ལྕགས་མཁར་ནང་དུ་བཅུག ། བཅུག་དགོས་ལེ་ལོ་རྒྱུས་ཅི་འདྲ་རེད། །
ཡིན་ཀྱང་མདང་སུམ་ཉལ་རྨིས་ཐོག ། བུ་མོ་སྤུན་དྲུག་ཤོར་ནས་གདའ། །ང་
མན་བཟའ་འདི་རུ་ལུས་ནས་གདའ། །ཡིན་ཀྱང་བསྟན་པ་མི་གསུམ་ཁྱོད། །
ཉོན་དང་འདྲ་མ་འདི་འདྲ་གདའ། ། རྟེན་སྐུ་གསུམ་ཡོད་སའི་གནས་རི་ལ། །
གསང་དང་གསོལ་ཁ་བྱེད་པ་ལ། ། སྡེ་ཆེན་ཁྲིམས་ལ་སྦྱར་དོན་མེད། །བཙན་
པོའི་གཉའ་གནོན་ཡོང་དོན་མེད། །གླིང་དཀར་བུ་མོ་སྤུན་བདུན་གྱིས། །ལྷ་ལ་
བསང་གསོལ་བྱེད་པའི་དུས། །དོན་མེད་ཞགས་པས་བཟུང་དོན་མེད། །ཡིན་
ལུགས་ལོ་རྒྱུས་དེ་འདྲ་རེད། །
ཅེས་ཟེར་བ་དང༌། གཡུ་ཚེ་བསྟན་པས་འོ་ན་མན་བཟའ་འབུམ་སྒྲོན་
ཁྱོད། འདྲི་མི་དགོས་ལོ་རྒྱུས་ཁྱོད་གྱིས་བཤད། མི་ཉག་གཡུ་རི་རྩེ་བརྒྱད་ལ།
བསང་དང་གསོལ་ཁ་ཡོང་ལེ་དེ། སྔ་སོང་གླིང་ལ་མི་དར་དེ། ད་རེས་ཡོང་
དོན་ཅི་འདྲ་རེད། ཡིན་ལུགས་ལོ་རྒྱུས་ཨེ་འདྲ་ཡིན་ཟེར་ནས་གཡུ་ཚེ་བསྟན་
པས་གླུ་འདི་སྐད་ཅིག་ཕུལ་ལོ། ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་
ལྷ་ཞིག་འབོད་ལེ་འདི། །མི་ཉག་གཡུ་རི་རྩེ་བརྒྱད་ནས། །བཙན་རྒོད་སྲོག་དོར་
དམར་པོ་ཁྱེད། །དུས་དེ་རིང་རྒོད་པོའི་ཁ་འཛིན་མཛོད། །ས་འདི་དང་ས་ངོ་མ་
77



ཤེས་ན། །ཤར་མི་ཉག་ལྷ་ཡི་ཞིང་ཁམས་འདི། །ཕོ་དཔའ་བོ་ངེད་གསུམ་བརྟེན་
ཡུལ་ཡིན། ། རྫོང་མི་འགྱུར་སེང་གེ་འགྱིང་རྫོང་འདི། ། ཤར་མི་ཉག་ཡུལ་གྱི་སྐུ་
མཁར་རེད། །ཕོ་ང་འདྲ་ང་ངོ་མ་ཤེས་ན། །ང་མི་ཉག་གཡུ་ཚེ་བསྟན་པ་ཟེར། །
ད་རེས་ཉོན་དང་མན་བཟའ་ཁྱེད། ། གླིང་དཀར་མཐོང་བ་ཀུན་སྨོན་ལ་། ། མ་
ངན་ཇོ་རུ་འགོག་ཚ་དེ། ། ཤར་ཟི་མ་ཡུལ་དང་ཟི་ལིང་ཡུལ། །ཁོ་གྲགས་པ་ཅན་
གྱི་བུ་གཅིག་ཡིན། །མི་ཉག་ཡུལ་ནས་གསེར་རྫོང་ཕབ། ། ཤར་ཟི་མ་ཡུལ་ནས་རྟ་
རྫོང་ཕབ། །རྟ་ཁྲ་ཁྱུ་མང་པོ་དེད་ནས་ཐལ། །ཟི་མ་རྟ་རྒྱལ་རྒྱལ་པོ་དེ། རྒྱ་དཀར་
ནག་གཉིས་ལ་གྲགས་ལེ་རེད། །དོན་མེད་ཁྲག་གིས་འཁོར་ལོ་བསྐོར། །ཟི་ལིང་
ཡུལ་ནས་མདེལ་རྫོང་ཕབ། ། མཐིང་གི་ཡུལ་ནས་མཐིང་རྫོང་ཕབ། །མཐིང་རྗེ་
སྟག་རྒོད་རྔམས་བཙན་དེ། ། བཙོན་ཐག་ནག་བཤར་རེ་ཇོ་རུས་བཟུང༌། ། མི་
ཉག་ཆོས་ཀྱི་དབང་ཕྱུག་དེ། ། མཐའ་མ་གླིང་གི་མངའ་ཞབས་བཙུད། །ཟི་ལིང་
གཡུ་འབྲུག་ རྒྱལ་པོ་དེ། ། དེ་ཡང་གླིང་གི་མངའ་ཞབས་བཙུད། ། རྟགས་མ་་་
འཛམ་གླིང་གྲགས་ལེ་བཟོས། ། དུས་ད་ལོ་གཡུ་རི་རྩེ་བརྒྱད་ལ། ། བསང་དང་
གསོལ་ཁ་ཡོང་ལེ་ཟེར། ། ཚེ་སྔ་མོ་ལྷ་གསོལ་མེད་ས་ལ། ། དུས་དེང་སང་ ལྷ་
གསོལ་ཅི་འདྲ་རེད། །ལྷ་གསོལ་བདེན་པ་ཨེ་ཡིན་ཞེ། །རྔོན་རྒྱུ་མི་ཉག་སྨན་རྫོང་
འདྲ། ། ཨེ་རེད་བུ་མོ་མན་བཟའ་ལགས། ། སྨན་བུ་མོ་ལྷ་གསོལ་ཡོང་ལེ་གཅིག
ཁ་གྲུ་བཞིས་གཏམ་དོན་འགྲུབ་ལ་གཉིས། །དཔུང་དྲག་པོ་རྗེས་ནས་ཡོང་ལེ་
གསུམ། །མི་ཉག་བང་སྒོ་བཅོ་བརྒྱད་དེ། །ད་ལོ་གླིང་པས་གཏོར་བསམ་འདྲ། །
ཨེ་རེད་མན་བཟའ་འབུམ་སྒྲོན་མ། །ཁྱོད་ཉེ་མོ་མིག་གིས་མ་མཐོང་སྟེ། ། རྒྱང་
རིང་པོའི་རྣ་བས་གོ་ཐོས་ལ། །མན་བཟའ་གཡོ་རྒྱུ་མཁས་དང་གཅིག །མདང་
གསུམ་ཝ་མོ་བརྒྱལ་ལུགས་གཉིས། ། ད་ནངས་ཨ་ཀྲད་མེད་ལུགས་གསུམ། །ད་
བུ་མོ་དྲུག་པོ་ཤོར་ལུགས་བཞི། །རྟགས་དང་དོན་གཉིས་མཚུངས་ནས་བྱུང་། །
ཐང་དཀར་རྒོད་པོའི་གཤོག་རྩལ་དེ། །ནམ་འཕངས་དགུང་ལ་སྤྱོད་ལེ་དེ། །ཤ་
དམར་གཅིག་ལ་རྔམས་ལེ་རེད། ། དེ་མ་གཏོགས་ནམ་འཕངས་སྤྱོད་དོན་་་་་
78



མེད། ། གླིང་དཀར་པོའི་བུ་མོ་བདུན་པོ་དེ། ། ཤར་མི་ཉག་ཡུལ་ལ་ལྷ་གསོལ་
ཡོང་། ། ལྷ་གསོལ་མ་རེད་འདྲེ་གསོལ་རེད། ། འདྲེ་ནག་པོའི་ཆོ་འཕྲུལ་སྟོན་མི་
རེད། ། ཇོམས་རྒྱུ་མི་ཉག་སྨན་རྫོང་རེད། ། དེ་ལས་མན་བཟའ་འབུམ་སྒྲོན་་་་
ཁྱེད། །ངེད་དམག་དཔོན་གསུམ་གྱི་ཇ་མ་གྱིས། ། སྡོད་བསམ་ན་མི་ཉག་ཡུལ་ལ་
སྡོད། །ཚེ་གཅིག་འདུག་སྐྱིད་བཟོས་ནས་ཡོང༌། ། ཤར་མི་ཉག་ཡུལ་གྱི་རྒྱལ་ས་
ལ། །འབྲུ་ཡི་བང་བ་དགུ་བརྒྱ་ཡོད། །གསེར་གྱི་བང་བ་དགུ་བརྒྱ་ཡོད། །གཡུ་
བྱུར་བང་བ་དགུ་བརྒྱ་ཡོད། །བཟང་དྲུག་བང་བ་དགུ་བརྒྱ་ཡོད། །འདོ་བ་རྟ་ལ་
གྲངས་མེད་ཡོད། །སྨུག་ཆུང་དྲེལ་ལ་གྲངས་མེད་ཡོད། །ནོར་ཟོག་སེམས་ཅན་
གྲངས་མེད་ཡོད། ། མི་ཉག་དོ་ར་ཁྲ་མོ་འདི། །འཛམ་བུ་ གླིང་གི་ཚུགས་ ས་་་
ཡིན། ། སྟོད་རྒྱ་གར་ཡུལ་ནས་འདི་རུ་ཡོང་། ། སྨད་རྒྱ་ནག་ཡུལ་ནས་འདི་རུ་
ཡོང་། །ཚོང་ཁེ་སྐྱེད་བསྐོར་ས་འདི་རུ་ཡིན། །ས་འདི་ལས་སྐྱིད་ཅིག་གཅིག་ཀྱང་
མེད། །ཅི་དགའ་མན་བཟའ་བསམ་བློ་ཐོངས། །ད་རུང་མན་བཟར་ཞུ་རྒྱུ་ལ། །
རྨེ་གླིང་དཔོན་པོ་དྲག་བཙན་གཅིག །རྟའུ་ཤེས་རབ་གྲགས་པ་གཉིས། །སྔ་མོ་
གླིང་ལ་མགོ་བཏགས་ཞུས། །རང་ཡུལ་མ་འཁོར་ལོ་གྲངས་མང༌། །དེ་ཚོའི་ལོ་
རྒྱུས་ཨེ་ཤེས་ལགས། །ངེད་མི་ཉག་བསྟན་པ་མི་གསུམ་འདི། ། དགྲ་ཇོ་རུ་ནག་
པོའི་གདོང་ལེན་ཡིན། ། ཕོ་སུ་དང་གང་གིས་འགྲན་ཡ་མེད། ། དཔེ་བཞག་ན་
འདྲ་མ་ཨེ་འདྲ་གདའ། །འབྲོང་བྲེ་སར་སྤང་རྩྭ་བཟའ་ས་ལ། །ཁོ་དོན་མེད་རྭ་
ཅོ་ཕབ་ཀྱི་ཟེར། ། ཤ་ཕོ་ཆེན་རྩྭ་བཟའ་འགྲིམ་ས་ལ། །ཁོ་དོན་མེད་ཁྲག་རྭ་ལེན་
གྱི་ཟེར། །དེ་འདྲའི་དཔའ་རྩལ་ཡོད་ཟེར་ན། །ཕོ་གཡུ་ཚེ་ང་ཡིས་སྒུག་པས་ཆོག
ཁྱེད་མན་བཟའི་ཐུགས་ལ་དེ་ལྟར་ཞོག ། །
ཅེས་ཟེར་བའི་གླུ་དེ་ལྟར་ཕུལ་བ་དང་། མན་བཟའ་འབུམ་སྒྲོན་གྱིས་འོ་
ན་ཁོ་རེ་ཉོན་དང་ཕ་ཡི་བུ། ཤོད་རྒྱུ་ཁྱོད་ལ་གདའ་སྟེ་བདེན་པ་ང་ལ་ཡོད་ཟེར་
ནས་གླུ་འདི་ཕུལ་ལོ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་
79



ལྷ་ཞིག་འབོད་ལ་འདི། ། སྐྱབས་ཆོས་དང་ སངས་རྒྱས་དགེ་འདུན་གསུམ། །
གསོལ་བ་འདེབས་སོ་ཐུགས་རྗེས་གཟིགས། ། གླུ་འགོ་ལྷ་དང་བླ་མས་འཚོས། །
གླུ་སྐད་མ་དང་མཁའ་འགྲོས་འཚོས། ། ཀླུ་མདའ་ཆོས་སྐྱོང་སྲུང་མས་་་་་་་་་
གཟིགས། ། རྗེ་རིགས་འཛིན་བླ་མས་ཐུགས་རྗེས་གཟིགས། ། ལྷ་དེ་འདྲ་ཡན་ལ་
འབོད་པ་མེད། །ས་འདི་ས་ངོ་མ་ཤེས་ན། ། ཤར་མི་ཉག་དོ་ར་ཁྲ་མོ་རེད། །
བཟང་དྲུག་སྨན་གྱི་བོང་བ་ཟེར། །སྨན་ང་འདྲ་ང་ངོ་མ་ཤེས་ན། ། ཤར་གླིང་
དཀར་ནོར་བུའི་གཡང་རྭ་ནས། །གླིང་ཨ་སྐྱིད་བུ་མོ་མན་བཟའ་ཟེར། །ནག་པོ་
བདུད་ཀྱི་མིང་ཞིག་བཏགས། །ཁྲི་ཤོག་མན་བཟའ་འབུམ་སྐྱིད་ཟེར། །རྗེ་སེང་
ཆེན་བླ་མས་མིང་ཞིག་བཏགས། །བྱང་ཁྲི་ཤོག་མན་བཟའ་འབུམ་སྒྲོན་ཟེར། །
སྨན་ཡིན་ལུགས་ལོ་རྒྱུས་དེ་འདྲ་རེད། ། ཤར་མི་ཉག་གཡུ་ཚེ་བསྟན་པ་ཁྱེད། །
དཔའ་གཏམ་མ་ཆེ་ཕ་ཡི་བུ། ། གླིང་རྗེ་སེང་ཆེན་རྒྱལ་པོ་ཁོང་། ། ཤར་ གླིང་་་
དཀར་སྟོད་ལ་བཞུགས་ས་ལ། །ཁྱེད་དོན་མེད་བརྙས་བརྐོ་འཛུགས་ཀྱི་ཟེར། །
ལས་དེ་འདྲ་གླིང་ལ་ཨེ་འགྲོ་ན། །སེང་ཆེན་ལྷ་ཡི་ནོར་བུ་དེ། །ཟག་མེད་མངོན་
ཤེས་མཁྱེན་མི་རེད། །དོན་མེད་བརྙས་བརྐོ་འགྲོ་ལེ་མིན། ། དོན་མེད་ཁ་མཆུ་
རྩོད་ལེ་དེ། །འགྱོད་པ་རང་གིས་སྐྱེས་ནས་ཡོང༌། ། ཤར་མི་ཉག་ཡུལ་གྱི་རྒྱལ་ས་
ལ། ། དོན་མེད་གླིང་དམག་ཨེ་ བབས་ཤེ། ། དཔེ་བཞག་ན་འདྲ་མ་ཨེ་འདྲ་་་་
གདའ། ། ཤར་གླིང་དཀར་ནོར་བུའི་གཡང་རྭ་ལ། ། སྤྲིན་ལུག་མགོ་ཙམ་ཞིག་
མེད་ས་ལ། ། ཐོག་གཡག་རོ་ཙམ་ཞིག་འབབ་དོན་མེད། ། སྐུ་སེང་ཆེན་ནོར་བུ་
དགྲ་འདུལ་ཁོང་། །བལྟ་བསྒོམ་ཆོས་ལ་བརྩོན་ས་ལ། །དོན་མེད་དགྲ་སྡང་གང་
ནས་བྱེད། །ཤར་ཟི་མའི་རྟ་གཡང་ཕབ་ལེ་དེ། །ཚེ་སྔ་མོ་སྔར་གྱི་དུས་ལ་རེད། །
དགྲ་ལན་ཡོད་ན་དེ་དུས་དགོས། །མ་གཞི་ཟི་མའི་རྟ་གཡང་དེ། །འཛམ་བུ་གླིང་
ལ་དགོས་ལེ་རེད། ། དཔེ་བཞག་ན་འདྲ་མ་འདི་འདྲ་གདའ། ། ཁྲི་གདུགས་ཉི་
མའི་འོད་ཟེར་དེ། ། འཛམ་བུ་གླིང་ལ་དགོས་ལེ་རེད། ། རྨ་བྱ་མཛེས་ལྡན་སྒྲོ་
མདོངས་དེ། ། ཚེ་བུམ་སྟེང་ལ་དགོས་ལེ་རེད། ། གླིང་དཀར་རྒྱལ་བློན་དཔུང་



དང་བཅས། ། རང་ཡུལ་རང་ས་བཟུང་ནས་ཡོད། ། བསང་དང་གསོལ་ཁ་བྱེད་
ལེ་དེ། །འཛམ་བུ་གླིང་ལ་སྲིད་ལེ་རེད། ། སྟོད་རྒྱ་གར་སྤོས་རི་ངེད་ལྡན་ལ། །
བསང་དང་གསོལ་ཁ་བྱེད་ཡང་མྱོང་། །ལྷ་གསོལ་བྱེད་ཉེས་ཟེར་མི་མེད། །སྨད་
རྒྱ་ནག་རི་བོ་རྩེ་ལྔ་ལ། །བསང་དང་གསོལ་ཁ་བྱེད་ཡང་མྱོང་། །ལྷ་གསོལ་བྱེད་
ཉེས་ཟེར་མི་མེད། །བྱང་གི་གཉན་ཆེན་ཐང་ལྷ་ལ། ། ལྷ་རི་ཡུལ་ལྷ་གསོལ་ཡང་
མྱོང་། །ལྷ་གསོལ་བྱེད་ཉེས་ཟེར་མི་མེད། །ཤར་གྱི་རྨ་ཆེན་སྦོམ་ར་གཅིག །
གེར་འཛོའི་རི་དམར་དབང་ཞུ་གཉིས། རྨ་ལྷ་རི་ས་མ་ཡོན་ཏན་གསུམ། ། ལྷ་
གསོལ་བྱེས་ཉེས་ཟེར་མི་མེད། །ཡུལ་ལྷ་སྡེ་བཞི་མཆོད་བསྟོད་ལ། །དེ་གསོལ་
ཉེས་ཟེར་མི་གཅིག་ཡང་མེད། །གཡུ་ཚེ་ཁྱོད་རང་མ་གཏོགས་པའི། ། དེ་མིན་
བརྙས་བརྐོ་ལབ་མི་མེད། །ད་ནི་མན་བཟའ་འབུམ་སྒྲོན་ང༌། །རང་ཡུལ་གླིང་ལ་
ལོག་མི་ཡིན། །གཏམ་མང་པོ་བཤད་ནི་དགོས་པ་མེད། །ཆུ་ལ་རིལ་བུ་བསྒྲིལ་རྒྱུ་
མེད། །རླུང་ལྷགས་ལག་གིས་བཟུང་རྒྱུ་མེད། །དོན་མེད་གཏམ་དོན་དགོས་པ་
མེད། །ཁྱོད་གཡུ་ཚེ་བསྟན་པའི་ཡིད་ལ་ཞོག །
ཅེས་ཟེར་བའི་གླུ་དེ་ལྟར་བླངས་པ་དང༌། གཡུ་ཚེ་བསྟན་པ་ངར་རྒོད་
གཏིང་ནས་ལངས་ཏེ་མན་བཟའ་ ཤུགས་ཀྱིས་བཟུང་སྟེ། ཁྱོད་གླིང་དཀར་
སྟོད་ལ་མངགས་ཟེར་བ་སྡུག་བདེ་མོ་མེད། ང་ཚེ་མི་ནུབ་བར་དུ་མན་བཟའ་
མངགས་ལེ་མིན། བུ་མོ་ཁྱོད་ལ་དགོས་པའི་གསེར་གཡུ་དང་བྱུ་རུ། མུ་ཏིག་
སྤོས་ཤེལ། རིན་ཆེན་རིགས་ཅི་འདྲ་དགོས་ཀྱང་མི་ཉག་ཡུལ་ལ་ཡོད། གཡུ་
འཕྲུ་བསྟན་པ་ཁྱོད་གྱིས་མན་བཟའ་བསྲུངས་ནས་འདིར་སྡོད་དང་ངེད་སྤུན་
གཉིས་ཀྱིས་ཤིང་རྟ་གྲོ་བོ་གཤོག་རིང་ནང་རྫས་ངན་སྣ་ཚོགས་བླུགས་ནས་གླིང་གི་
མ་ངན་ཇོ་རུ་དེ་ཤུལ་མེད་བཟོས་ནས་ཞག་གཉིས་གྱི་ཐོག་ཕྱིར་ལོགས་ཡོང་ཟེར་
ནས་གླུ་འདི་སྐད་བླངས་སོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་
ལྷ་ཞིག་འབོད་ལེ་འདི། ། བཙན་རྒོད་མི་ནག་མདུང་འཁུར་མཁྱེན། ། ད་རེས་
2



དཔའ་བོའི་ཇུས་ལ་གཟིགས། །གཡུ་རི་སྔོན་མོའི་རྩེ་བརྒྱད་ནས། །དགྲ་ལྷ་དུང་
སེང་མེད་མགོན་མཁྱོན། །མ་གཡེངས་ཨ་ཕོའི་ཁ་འཛིན་མཛོད། །ས་འདི་ས་ངོ་
མ་ཤེས་ན། ། མི་ཉག་དོ་ར་ཁྲ་མོ་རེད། ། སྤང་ལེབ་ཆེན་ནོར་བུའི་གཡང་རྭ་་
རེད། །མི་ང་འདྲ་ང་ངོ་མ་ཤེས་ན། །མི་ང་འདྲ་རྩ་བ་བཤད་པས་ན། ། ཤར་མི་
ཉག་གཡུ་རི་རྩེ་བརྒྱད་ནང་། །དམག་གཡུ་འཕྲུ་ཅན་གྱི་འགོ་འཛིན་དེ། །ང་མི་
ཉག་གཡུ་ཚེ་བསྟན་པ་ཟེར། །ད་ལྟ་ཉི་མ་ཕན་ཆོད་ལ། །མི་སྡེ་འཛམ་གླིང་ཀུན་
སྨོན་དེ། ། རང་གིས་གཅིག་རྐྱང་བཅོམ་མ་མྱོང༌། ། རང་སྡེ་ཚོ་དྲུག་ཉེར་ལྔ་་་་
འདི། །མི་སྡེ་གཅིག་ལ་ཤོར་མ་མྱོང་། །ས་དོག་མོ་ཇིབ་དོགས་མ་རེད་དེ། །མགོ་
ཞུམ་ཞུམ་བྱས་ཏེ་འགྲོ་མི་ཡིན། ། སྡོད་རི་བོང་བཞིན་དུ་གཙོག་ཙམ་བྱས། །
འགྲོས་ཝ་མོ་བཞིན་དུ་ཞུམ་ཙམ་བྱས། །རང་སྡེ་ཚོ་དྲུག་ཉེར་ལྔ་འདི། ། མི་སྡེ་
གཅིག་ལ་ཤོར་མ་མྱོང༌། ། ཤར་གླིང་དཀར་ཁྲ་མོའི་གེ་སར་དེས། །དེ་སྔ་རྒྱལ་
ཁག་མང་པོར་འགྲན། །ད་ལོ་འགྲན་ཡ་མི་ཉག་ཟེར། ། དོན་མེད་བརྙས་བརྐོ་
ཡོང་དོན་མེད། །མན་བཟའ་བུ་མོ་ལྷ་ཡི་སྒྲོན། །དུས་ད་ལོ་བསང་གསོལ་ཡོང་ལེ་
དེ། །བུ་གཡུ་ཚེ་བསྟན་པ་གསོལ་ལེ་འདྲ། །ད་རང་ཡུལ་མི་མངགས་ཐག་ཆོད་
ཡིན། །ཚེ་གཅིག་ང་ཡི་ཇ་མ་བྱོས། ། ཟས་ཞིམ་པོ་འབྲས་དྲུག་སྣ་ཚོགས་ཡོད། །
ཆང་དང་ཨ་རག་ཤ་མར་གསུམ། །ནོར་ལ་རྩིས་རྩིས་གྲངས་མེད་ཡིན། །འདོད་
པ་ཅི་ཡོད་ཁྱོད་ལ་འབུལ། །མཁར་གྱི་ཐོག་ལྕོག་མན་ཆོད་གཅིག ། དམའ་མ་
འདིའི་སྒོ་ར་ཡན་ཆོད་གཉིས། །ཕྱི་ཟོག་སྨུག་ཆུང་དྲེལ་དང་བཞི། །རིན་ཆེན་
རྩིས་རྩིས་གྲངས་མེད་རྣམས། །མན་བཟའ་ཁྱེད་ཀྱི་ལག་ཏུ་བཞག ། དགྲ་ལ་
དཔུང་པ་ངོམས་མི་དེ། །ང་མི་ཉག་གཡུ་ཚེ་བསྟན་པ་ཡོད། །ང་མི་སྡོད་གླིང་
དཀར་སྟོད་ལ་འགྲོ། །ཕོ་རྒོད་པོ་གེ་སར་རྒྱལ་པོ་ལ། ། སྟོབས་ཤུགས་ཅི་འདུག་
ལྟད་མོ་བལྟ། །ཕོ་རྒོད་གླིང་དཀར་དཔའ་རྟུལ་རྣམས། །དཔུང་དྲག་གཞན་ཅི་
གདའ་ལྟད་མོ་བལྟ། །དེ་ཚོ་མན་བཟའི་ཡིད་ལ་ཞོག །
ཅེས་ཟེར། ཕྱི་ནང་མི་ཉག་གཡུ་ཚེ་བསྟན་པ་དང་གཡུ་འོད་བསྟན་པ་
82



གཉིས་ཀྱིས་དམག་སྟོང་ཚོ་གཅིག་འཁྲིད། ཤིང་རྟ་གོ་བོ་གཤོག་རིང་ནང་རྫས་
ངན་འཁོར་ལོ་བཅོ་བརྒྱུད་བླུགས་ཏེ་ནམ་མཁར་འཕུར་ནས་བྱང་མུན་པ་དགུ་
འཁྲིགས་ཀྱི་གནས་སུ་རྫས་ངན་གཅིག་འཕངས་སོང་བས། སྡིག་པ་ར་ཙའི་ཕ་
ཚང་ཡོད་པའི་རི་བོ་དེ་ཡི་མགོ་ལ་བརྒྱབ་ཏེ་དེའི་ནང་འདམ་མཚོ་ནག་པོ་ཞིག་
འཐོན་ཏེ་ཆུ་དེ་ནག་རོག་གེར་རོང་ཁ་བ་དཀར་པོའི་གནས་ཡུལ་ལ་བཤར་རེར་
བབས་ནས་སོང་། །
གླིང་རྗེས་བསྟན་པ་གཉིས་གྱིས་ཤིང་རྟ་བཞོན་ནས་ཡོང་བ་མཁྱེན་ནས་
གླིང་རྗེ་གེ་སར་རྒྱལ་པོ་དང་འབྲུ་དགའ་བདེ་གཉིས་ཀྱིས་མི་རྒོད་མཆིན་རྡོ་ནག་
པོ་རེ་བཟུང་ནས་བཞུགས། དེའི་གཤམ་དུ་བློན་འདན་མ་དང་། སེང་སྟག
དཔའ་མོ་བཅས་བསྡད་ཡོད་པའི་སྐབས་དེར། ཤར་ཕྱོགས་སྤྲིན་ཕུང་བསེབ་
ནས་ནག་ཁྲ་ཁྲ་ཞིག་ཡོང་ནས་ལུང་པ་ཐམས་ཅད་འུར་གྱིས་ཁེངས་ནས་བྱུང་བ་
དང་། འདན་མ་དང་དཔའ་མོ་གཉིས་གྱིས་མདའ་བཏོན་གཞུ་བཏོན་བྱས་ཏེ་
དཔའ་མོས་གླུ་རྟ་རྩ་རླུང་འཁྲུལ་འཁོར་ལ་དྲངས་ཏེ་འདི་སྐད་ཅིག་ཕུལ་སོང་། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། །ཐེངས་་
གསུམ་ངག་གི་འགུགས་ལུགས་རེད། །དུས་དེ་རིང་ལྷ་ཞིག་འབོད་ལེ་འདི། །ལྷ་
ཆོས་སྐུ་ལོངས་ སྐུ་ སྤྲུལ་ སྐུ་ གསུམ། ། བྱིན་རླབས་ ཅན་ གྱི་ལྷ་ གསུམ་ མཁྱེན། །
མཁྱེན་གཟིགས་དཔའ་མོའི་ཁ་འཛིན་མཛོད། །ས་འདི་དང་ས་ངོ་མ་ཤེས་ན། །
ཤར་དག་པ་གླིང་གི་རྒྱལ་ས་རེད། ། སྨན་ང་འདྲ་ང་ངོ་མ་ཤེས་ན། །ནག་པོ་
བདུད་ཀྱི་རྒྱལ་ས་ནས། ། བྲག་དམར་གསེར་བཞུའི་ནང་རྒྱུད་ནས། རྩྭ་ཀུ་ཤའི་
ནང་ནས་འཁྲུངས་ལེ་ཡིན། ། རྩྭ་ཀུ་ཤའི་ཨ་ བདག་ཀླུ་མོ་ཟེར། ། ཡབ་ནི་ནམ་
མཁའ་སྟོང་པ་ཡིན། །ཡུམ་ནི་ས་གཞི་སྟོང་པ་ཡིན། ། སྟོང་གསུམ་གའུ་ཁ་སྤྲོད་
ནང་། །འཇའ་ལུས་ཐོབ་པའི་མཁའ་འགྲོ་ཡིན། །ང་ལོ་ངོ་གསུམ་ལ་གསར་བའི་
དུས། ། ཕ་རི་བཞི་རྒད་པོའི་གསོས་ཕྲུག་བྱས། ། མོ་ལོ་བཅོ་ལྔར་གསར་བའི་་
དུས། ། ལུས་ལ་འཁོར་གསུམ་བསྐོར་རྒྱུ་དེ། ། ཕ་རི་བཞི་ རྒད་པོས་བསྒྲུབ་ལེ་་
83



ཡིན། །གྲུབ་ནས་བུ་མོས་གྱོན་ལེ་ཡིན། །རྡོ་ཕོང་བ་སྟར་སྒམ་འདྲ་ཞིག་ནང༌། །
མདའ་དང་གྲི་དང་མདུང་དང་གསུམ། །སྲ་ཞིང་བཙན་པའི་གོ་ཁྲབ་བཅས། །
བུ་མོ་ང་ཡིས་གཏེར་ནས་བཞེས། ། རྟ་རག་དཀར་རག་ནགུ་རག་སེར་གསུམ། །
ཤར་རྒྱ་ནག་ཚོང་དཔོན་ཡོང་བའི་དུས། །ཕ་རི་བཞི་རྒད་པོས་ཉོས་ལེ་ཡིན། །རྒྱ་
རྟ་ཟི་རའི་རྟ་རྒྱུད་ཡིན། །སྨུག་ཆུང་དྲེལ་གཅིག་འདེད་ལེ་འདི། །རྒྱ་ནག་དྲེའུ་ཁ་
དཀར་ཟེར། །རྒྱུན་དེ་འདྲ་འཛོམས་པའི་བུ་མོ་ཡིན། །དུས་དེ་རིང་གླིང་དཀར་
དཔའ་རྟུལ་རྣམས། །ཡར་གཟིགས་དང་ལྟད་མོ་ཨེ་འདྲ་འགི ། ཤར་མི་ཉག་
ཡུལ་གྱི་རྒྱལ་ས་ནས། །རྫོང་མི་འགྱུར་སེང་གེ་འགྱིང་རྫོང་ནས། །ཕོ་རྒོད་པོ་གཡུ་
ཚེ་བསྟན་པ་གཅིག །གཡུ་འོད་བསྟན་པ་བུ་གཉིས་ཀྱིས། །ནག་ཚོགས་བདུད་
ཀྱི་རྫས་ངན་དེ། ། གླིང་དཀར་དཀྱིལ་ལ་གཡུགས་རྩིས་གདའ། །རོང་མི་ཚོགས་
དམར་པོའི་ནང་རྒྱུད་ནས། ། མི་དཔོན་སྟག་རོང་ཁྲོ་ཐུང་ལགས། ། སྲིད་གྲུབ་
རྟགས་ཡོད་ན་སྟོན་རན་གདའ། །མཐུ་ངན་སྔགས་ཡོད་ན་རྒྱག་རན་གདའ། །
བདུད་དམ་བསེ་མགོ་ཐོད་སླེབས་ནས་གདའ། །ཕོ་ངར་མའི་རྟགས་མ་ངོམས་
དགོས་གདའ། །གཡོན་གཟིག་ཤུབ་ནང་ན་གཞུ་ཞིག་ཡོད། །ལྕགས་གཞུ་རི་བོ་
འགུག་ཆེན་ཟེར། ། སྟག་དོང་ནང་ན་མདའ་ཞིག་ཡོད། ། ལྕགས་མདའ་ཟི་ར་
གློག་ལྕེ་ཟེར། ། གནམ་ལྕགས་ཐོག་དང་ཁྱད་མེད་ཡིན། ། དེ་རིང་འཕེན་པའི་
དུས་ལ་བབས། ། ཤིང་རྟ་གཤོག་རིང་ཐང་ལ་གཡུགས། ། དེ་མ་འཐོན་ཟེར་ན་
དཔའ་མོ་མིན། །དཔུང་གཡས་ཀྱི་ཕྱོགས་སུ་འདན་མ་ཡོད། །མདའ་དུག་ཚེར་
འདྲ་བའི་ཁ་ལོ་བསྒྱུར། ། དཔུང་གཡོན་གྱི་ཕྱོགས་སུ་སེང་སྟག་ཡོད། ། མཚོན་
དུག་ལྕེ་འདྲ་དེས་ཧ་ལ་འཕངས། ། སྟོབས་སེང་ཆེན་དགའ་བདེ་ཉི་འབུམ་་་་་
གྱིས། །ཕོ་མཆིན་རྡོ་འཕེན་པའི་དུས་ལ་བབས། །དགྲ་དང་པོ་འདུལ་བའི་རྟེན་
འབྲེལ་འགྲིགས། །དེ་ཚོ་གླིང་ཚོགས་ཐུགས་ལ་ཞོག །
ཅེས་ཟེར་ནས་དཔའ་མོས་མདའ་ཞིག་སྤྲིངས་སོང་བས། ཤིང་རྟ་གོ་བོ་
གཤོག་རིང་གི་འཁོར་ལོ་གཡས་པ་གཏོར་ནས་ནམ་འཕངས་ནས་བྱ་རོ་གནམ་



ནས་ལྷུང་བ་ལྟར་ཟགས་སོང་ཡང་། ཡང་དུ་ནམ་མཁར་འཕུར་ཏེ་རྫས་ངན་
ཅིག་གཡུགས་སོང་བས། རོང་དགེ་སྔོན་དམར་ནག་དགུ་ཡི་གནས་སུ་ཟགས་
ནས་རྫས་དུག་དེས་མི་རྟ་མང་པོ་འཚིགས་པར་གདའ། །
དེའི་ཐོག་བློན་འདན་མས་མདའ་གཅིག་འཕངས་པས་ཤིང་རྟའི་ལྟོ་བ་ལ་
ཐེབས་ཤིང་མཇུག་གུ་ནག་པོ་དེ། ལྕགས་དང༌། ཟངས་དང་། ཤིང་དང་།
ལི་ཁྲོ་ལས་གྲུབ་པ་རྣམས་ཆག་ཉིལ་དུ་སོང་ཡང་རྫས་ངན་མང་བ་རྣམས་འབར་
མ་ཐུབ། གཡུ་ཚེ་བསྟན་པ་དེ་ཤིང་རྟ་ནས་ལྷུང་ལ་ཁད་ལ་མཆོང་བྱུང་བས།
འདན་མས་བསྐྱར་དུ་མདའ་གཅིག་སྤྲིངས་པས་ཁོ་ཡི་བྲང་ལ་ཐེབས་པ་དང་།
དགའ་བདེས་རྡོ་ཞིག་འཕངས་པས་ཁོ་ཡི་མགོ་ལ་ཐེབས་ནས་ཀླད་པ་སྐྱ་བཤར་
རེར་གཏོར། གཡུ་འོད་བསྟན་པ་དེ་མཆོང་ལ་ཁད་ཙམ་ལ་ཉི་འབུམ་གྱིས་རྡོ་
ཅིག་འཕངས་པས་ ཁོའི་བྲང་ལ་ཐེབས་ནས་སྙིང་ཚལ་པ་བརྒྱུད་བཤགས་ སུ་་
བཏང་ནས་བསྟན་པ་མི་གཉིས་མིག་མེད་དུ་སོང་། དམག་སྟོང་ཚོ་ཁ་ཤས་ཡོད་
པ་དེ་རྣམས་ལས་མང་བ་མདའ་འོག་དང་རྡོ་འོག་སོང་ནས་ཤི། མདའ་རྨས་
དང་རྡོ་རྨས་བྱུང་ནས་ལུས་པ་རྣམས་མི་ཆུང་གིས་སྨན་བཅོས་བྱས་ནས་ཚང་མ་
བདེ་བ་སྔར་ལྟར་བྱུང་ནས་སྐུ་རྗེ་རྒྱལ་པོར་གསོལ་བ་སྨོན་ལམ་བཏབ་ནས་བསྡད་
པར་གདའོ། ། ། །
85



ལེའུ་ལྔ་པ།
མི་ཉག་ཕུལ་ནས་སྨན་རྫོང་ཕབ། །
གླིང་དམག་རྒྱ་ཆས་ལམ་བར་དུ། །
རྒྱ་འདྲེ་ཝ་བ་དགུ་བརྩེགས་བརྟུལ། ། །
ཨ་བསེའི་ཁྲབ་རྫོང་གླིང་པས་བླངས། །
དེ་ནས་ཞག་བདུན་ཀྱི་ཐོག་གླིང་རྗེ་སྟོབས་ཀྱི་རྒྱལ་བློན་རྣམས་དཔོན་བློན་
ལྔ་བརྒྱས་བསྐོར་ནས་ ཤར་མི་ཉག་ཡུལ་ལ་ཕྱག་ཕེབས། མི་ཉག་གཡུ་རི་རྩེ་
བརྒྱད་ཀྱི་ལྷ་ལུང་དཀར་པོའི་གཡས་ཟུར་ནས་གླིང་དམག་རྣམས་ཆུ་བཤར་བ་
ལྟར་ཡོང་བ་དང་། གཡུ་འཕྲུ་བསྟན་པ་དང་། མན་བཟའ་གཉིས་གྱིས་ཇ་
ཆང་གཉིས་ཀྱིས་འཁོར་ལོ་བསྐོར་ནས་གླིང་རྗེ་རྒྱལ་བློན་རྣམས་རྫོང་མི་འགྱུར་
སེང་གེ་འགྱིང་རྫོང་ནང་གདན་དྲངས། དམག་དམངས་རྣམས་སྤང་ལེབ་ཆེན་
མེ་ཏོག་བཀྲ་བའི་གནས་ཡུལ་དུ་གུར་དཀར་དམར་ཁྲ་གསུམ་ཕུབ་ནས་འཇའ་
འོད་འཁྱིལ་ལེར་ཤ་ཆང་གིས་ལོངས་སྤྱོད་ནས་བཞུགས་སུ་བཅུག མན་བཟའ་
འབུམ་སྒྲོན་གྱིས་གླིང་རྗེ་རྒྱལ་བློན་རྣམས་ལ་གཡུ་འཕྲུ་བསྟན་པས་སྤྲད་པའི་དུང༌
གི་ ལྡེ་ མིག་ བརྒྱ་ དང་ བརྒྱད་ ཀྱི་ སྟེང་ ལ་ དར་ དཀར་ དམར་ ཁྲ་ གསུམ་ དང༌།
གསེར་དངུལ་མུ་ཏིག་བསམ་་གྱིས་མི་ཁྱད་པ་བརྒྱན་པ་དེ་ཡར་ཕུལ་ནས། མན་
བཟས་གཡུ་འཕྲུ་བསྟན་པ་མགོ་འབུལ་ཞུ་ལུགས་ཀྱི་གླུ་འདི་སྐད་ཅིག་ཕུལ་་་་་
སོང་། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །སྐྱབས་ཆོས་
དང་སངས་རྒྱས་དགེ་འདུན་གསུམ། །གསོལ་བ་འདེབས་སོ་བྱིན་གྱིས་རློབས། །
86



གཡུ་ལོ་བཀོད་པའི་ཞིང་ཁམས་ནས། །དུང་ལོ་འབར་བའི་གདན་སྟེང་ནས། །
གསེར་ལོ་བརྩེགས་པའི་ཁྲི་སྟེང་ནས། །མ་རྗེ་བཙུན་སྒྲོལ་མ་ཚེ་ཡི་ལྷ། །དུས་དེ་
རིང་བུ་མོའི་གྲོགས་ལ་བྱོན། །ལྷ་དེ་འདྲ་ཡན་ལ་འབོད་པ་མེད། །ས་འདི་ས་ངོ་
མ་ཤེས་ན། ། ཤར་མི་ཉག་དོ་རྭ་ཁྲ་མོ་རེད། ། སྤང་ལ་མེ་ཏོག་འཁྲུངས་ས་རེད། །
གནམ་ནས་སྦྲང་ཆར་འབབ་ས་རེད། ། བར་ནས་འཇའ་འོད་འཁྲིགས་ས་་་་་་
རེད། །རོང་ཁ་བ་དཀར་པོའི་ལམ་གནས་རེད། ། ཤ་ཡུ་མོས་ཤེའུ་ཆུང་འཁྲིད་ས་
རེད།ཤ་ཕོ་ཆེན་རྭ་ཅོ་ངོམས་ས་རེད། །གངས་ནས་སེང་གེ་འགྱིང་ས་རེད། །སེང་
ཕོ་ཐོང་གཡུ་རལ་ངོམས་ས་རེད། །ཆབ་ལ་གསེར་ཉ་འཁོར་ས་རེད། །ཉ་གསེར་
མིག་གསེར་གཤོག་རྒྱས་ས་རེད། །ང་འདྲ་ང་ངོ་མ་ཤེས་ན། །གླིང་དཀར་གཡང་
གི་རྭ་བ་ནས། ། བྱང་ཁྲི་ཤོག་མན་བཟའ་འབུམ་སྒྲོན་ཟེར། ། ད་ལྟ་ཉི་མ་ཕན་
ཆོད་ལ། ། གླིང་དཀར་སྐུ་བྱུས་མ་སྒྲུབ་མེད། ། མི་ཁ་ཆེ་བ་མན་བཟའ་ཡིན། །
གྲགས་པ་ཆེ་བ་མན་བཟའ་ཡིན། ། ཡིན་ན་གླིང་རྗེ་རྒྱལ་བློན་རྣམས། ། གསོན་
དང་ཞུ་རྒྱུ་འདི་འདྲ་གདའ། ། མི་ཉག་བང་སྒོ་བཅོ་བརྒྱད་ལ། །དུང་གི་ལྡེ་མིག་
དགོས་ལེ་དེ། །ལྡེ་མིག་བརྒྱ་དང་བརྒྱད་ཙམ་འདུག ། ཅི་ཡིན་ཇུས་ཏེ་མི་ཤེས་
ཏེ། །མི་ཉག་གཡུ་འཕྲུ་བསྟན་པ་ཁོང་། །ད་ལོ་གནམ་ལོ་འདི་གསར་ཐོག །ཕོ་
ལོ་ཉི་ཤུ་རྩ་གསུམ་ཟེར། ། རྒྱ་དཀར་ནག་གཉིས་ལ་གྲགས་ལེ་ཟེར། །དམ་པའི་
ཆོས་ལ་དད་པ་ཆེ། །དཀོན་མཆོག་གསུམ་ལ་གསོལ་བ་འདེབས། ། སྐྱེས་བུ་ཁྱེད་
ལ་སྐྱབས་ཡུལ་ཞུ། །ཞུ་བརྟེན་དུང་ལྡེ་ཕུལ་རོགས་ཟེར། །དེ་ནས་སེང་ཆེན་རྒྱལ་
བློན་རྣམས། ། མགོ་བསྒུར་ནས་མགོ་བོ་མི་གཅག་རོགས། ། ཕྱག་བཙལ་ནས་
ལག་པ་མི་འབྲེག་རོགས། །སྐྱབས་ཡུལ་རྒྱལ་བློན་རྣམས་ལ་ཞུ། །མི་ཉག་ཡུལ་གྱི་
རྒྱལ་ས་ལ། ། གླིང་དཀར་ཅི་དགོས་འཛོམས་ནས་གདའ། ། མི་ཉག་བང་སྒོ་་་
གཉའ་འོག་གསུམ། །བཟང་དྲུག་སྨན་གྱིས་གང་ནས་གདའ། །བཟང་དྲུག་སྨན་
གྱི་བདུད་རྩི་དེ། །ལོན་ཐབས་ལྡེ་མིག་འདི་ལ་གདའ། །མི་ཉག་བང་སྒོ་གཤམ་མ་
ལ། ། གསེར་གཡུ་མུ་ཏིག་གང་ནས་གདའ། ། ལོན་ ཐབས་ལྡེ་མིག་འདི་ལ་་་་་་
87



གདའ། །དེ་ནས་སྐྱེས་བུ་རིན་པོ་ཆེ། །ཡར་ཀླུང་ཤོགས་དང་མར་ཀླུང་ཤོག །
ཆུ་བཞི་འཛོམས་པའི་ནང་རྒྱུད་ནས། ། གཡས་རི་དར་དཀར་གཤམས་འདྲ་་་
གདའ། ། རྩྭ་སྣ་སུམ་བརྒྱ་དྲུག་ ཅུ་གདའ། ། གཡོན་རི་གསེར་རི་བཀྲ་འདྲ་་་་
གདའ། ། གཡུ་ཡི་མཐིང་ཤོག་དགུ་ཙམ་གདའ། །སྨན་སྣ་མང་པོ་དེ་རུ་་་་་་་
འཛོམས། །སྨན་བཟང་དྲུག་གཏེར་ཁ་དེ་ན་གདའ། ། དེ་ནས་སྐྱེས་བུ་རིན་པོ་
ཆེ། །མི་ཉག་གཡུ་འཕྲུ་བསྟན་པ་ལ། །མི་ཉག་དོ་རྭ་ཁྲ་ཆུང་ནང༌། །ཨ་བསེ་ཁྲབ་
རྫོང་གོང་མ་དེ། །ཡོད་རབས་ཁོ་ལ་བཤད་རྒྱུ་གདའ། །རིན་ཆེན་གཡུ་ཡི་པ་ཊ་
ལ། །བཀྲ་ཤིས་རྒྱས་པའི་གཡུང་དྲུང་གདའ། །རྡོ་ཨ་དཀར་བསྡུས་པའི་བཤུ་སྣེ་
དང༌། ། གནམ་ཨ་སྔོན་གཤགས་པའི་དུམ་བུ་དེ། ། རྫས་ཆ་མང་པོ་ཡོད་སྐད་
གདའ། ། མན་བཟའི་འགྲོ་དོན་འགྲུབ་ནས་ཡོད། ། རྒོད་པོ་མིན་ཏེ་འདྲ་མ་་་
ཡིན། །མི་འཇོན་པོ་མིན་ཏེ་དོན་ཆེན་འགྲུབ། །ཁྱེད་སངས་རྒྱས་ཆོས་སྐོར་དོན་
ཆེན་ལ། །བདུད་སྡེའི་བར་ཆད་མི་འབྱུང་ལེ། ། རྟགས་དང་རྟེན་འབྲེལ་དེ་ན་
འགྲིགས། །གླིང་རྒྱལ་བོན་རྣམས་གྱི་ཐུགས་ལ་ཞོག །
ཅེས་ཟེར་བའི་གླུ་དེ་ལྟར་ཕུལ་པ་དང༌། གླིང་གི་རྒྱལ་བློན་རྣམས་དགའ་
སྐྱིད་ཡིད་དུ་འཛོམས་པའི་ངང་ནས་བཞུགས། ། ་
མི་ཉག་བང་སྒོ་བཅོ་བརྒྱད་ཕྱེ་ལ་ཉེ་བའི་དུས་དེར་འདོ་བ་རྐྱང་རྒོད་འཕེལ་
པོས་རི་གཡས་རིའི་རྩེ་ལ་རྟ་ལུད་བརྒྱ་དང་རྩ་བརྒྱད་བཏང༌། དེ་ནས་རྩྭ་སྣ་
བརྒྱ་དང་རྩ་བརྒྱད་འཛོམས། གཡོན་རིའི་རྩེ་ལ་རྟ་ཆབ་བརྒྱ་དང་རྩ་བརྒྱད་
བཏང་བས་རི་དེར་རྩྭ་སྣ་བརྒྱ་དང་རྩ་བརྒྱད་དང་ཆུ་སྣ་བརྒྱ་དང་རྩ་བརྒྱད་་
འཛོམས་པས་བརྒྱ་ཡར་འགྲོ་རྩྭ་ཟ་དེ་ན་བྱས། སྟོང་མར་ཡོང་ཆུ་འཐུང་དེ་ན་
བྱས། སྡོད་པའི་ ཐབ་ས་དེ་ནས་བྱས། སྐྱེས་བུ་ སངས་རྒྱས་གེ་སར་གྱིས་་
གཡས་རིའི་རྩེ་ལ་གསེར་མདའ་ཞིག་གཏེར་དུ་སྦས། གཡོན་རིའི་རྩེ་ལ་དངུལ་
མདའ་ཞིག་གཏེར་དུ་སྦས། འཇིག་རྟེན་གྱི་མཐའ་མར་གཡས་རིའི་རྩེ་ནས་
གསེར་གཡང་ལེན་པའི་རྟེན་འབྲེལ་དང་གཡོན་རིའི་རྩེ་ནས་དངུལ་གཡང་ལེན་
88



པའི་རྟེན་འབྲེལ་དེ་ཉིན་དུ་འགྲིགས་པར་གདའ། དེ་ནས་སྐུ་རྗེ་སྟོབས་ཀྱི་རྒྱལ་
པོ་སངས་རྒྱས་གེ་སར་ཁོང་མི་ཉག་བང་སྒོ་བཅོ་བརྒྱད་ཕྱེ་བར་ཕེབས་རྩིས་མཛད་
སྐབས་གཡུ་འཕྲུ་བསྟན་པས་མི་ཉག་བང་སྒོ་བཅོ་བརྒྱད་ཕྱེ་ལུགས་ཀྱི་གླུ་འདི་སྐད་
ཅིག་བླངས་སོ། ། །
ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །ཤར་མི་ཉག་
གཡུ་རི་རྩེ་བརྒྱད་ན། །གཞི་བདག་ཁྲག་འཐུང་དམར་པོ་མཁྱེན། །མཁྱེན་་་་་
གཟིགས་ཨ་ཕོའི་གླུ་སྣ་དྲོངས། ། ས་འདི་དང་ས་ངོ་མ་ཤེས་ན། །ཤར་མི་ཉག་
ཡུལ་གྱི་རྒྱལ་ས་རེད། ། ཤར་ལ་རྫོང་ཞིག་ཆགས་ནས་ཡོད། ། མི་ཉག་གཡུ་རྫོང་
སྔོན་མོ་ཟེར། །ནུབ་ལ་རྫོང་ཞིག་ཆགས་ནས་ཡོད། ། རྫོང་དེ་ལ་སེང་གེ་འགྱིང་
རྫོང་ཟེར། །མི་ང་འདྲ་ང་ངོ་མ་ཤེས་ན། །མི་ཉག་གཡུ་འཕྲུ་བསྟན་པ་ཟེར། །ད་
གསོན་དང་སེང་ཆེན་རིན་པོ་ཆེ། ། ལྷ་བླ་མས་ཆོས་འཁོར་བསྐོར་བའི་དུས། །
ཆོས་ཀྱི་སྒྲུབ་པ་རྒྱག་མ་མྱོང་། །ཆོས་འཁོར་བསྐོར་ལུགས་མི་ཤེས་ཏེ། །ཆོས་འབྲུ་
དྲུག་འདོན་པའི་ཕན་པ་དེ། །མང་པོ་མི་དགོས་མ་ཎི་ཟེར། །མ་ཎི་ཆོས་ཀྱི་སྙིང་
པོ་ཡིན། །དུས་ད་ལོ་མི་ཉག་ས་ཆ་ལ། །རྐྱེན་སེལ་གྲོགས་ཤར་འདི་འདྲ་བྱུང། །
བྱང་ཁྲི་ཤོག་མན་བཟའ་འབུམ་སྒྲོན་ཁོང་། །སྨན་བུ་མོ་གཞན་དང་མ་འདྲ་ལེ། །
རྩིས་ རིག་པ་གཉིས་ལ་རྣོ་ལེ་གཅིག ། གཏམ་ཤེས་བྱ་གཉིས་ལ་མཁས་ལེ་་
གཉིས། །སྨན་དེ་འདྲ་འཛམ་གླིང་དཀོན་ལེ་རེད། ། དུས་ད་ལོ་མི་ཉག་རྒྱལ་ས་
ལ། ། གླིང་སེང་ཆེན་ཁུ་བྱུག་བྱ་དང་མཉམ། ། ཕུ་རི་ཀླུང་མེད་པ་ གྲགས་ནས་
བྱུང་། །བྱ་ཁུ་བྱུག་དྲུག་འགྱུར་གླིང་ལ་བརྒྱབ། ། སྐད་མ་བརྒྱབ་ས་དེ་མི་ཉག་
ཡུལ། །དུས་ད་ལོ་དྲུག་འགྱུར་གྲགས་ནས་བྱུང༌། ། རྗེ་སེང་ཆེན་བྱོན་པ་བཀའ་
དྲིན་ཆེ། །ད་གཡས་ཀྱི་ཕྱོགས་ཀྱི་བང་སྒོ་ལ། །དུང་གི་ལྡེ་མིག་ཆ་གསུམ་ནང་། །
སེར་པོ་གསེར་གྱི་ཁ་དཀྲིས་དང་། །འོད་མདང་ནོར་བུ་འཁྱིལ་བ་འདི། །ལྡེ་མིག་
དེ་ཡིས་ཕྱེ་བའི་དུས། ། ཨ་སྔོན་གཤགས་པའི་རལ་གྲི་གཅིག ། ས་དུམ་བུར་
གཏུབས་པའི་རལ་གྲི་གཉིས། །རྡོ་གཡའ་མ་བཤུས་པའི་པགས་པ་གསུམ། །དེ་
89



གསུམ་གནས་ཡུལ་དེ་ན་ཡོད། །དེ་ནས་བང་སྒོ་བར་མ་དེ། །དུང་གི་ལྡེ་མིག་ཆ་
གསུམ་ནང༌། །བྱུ་རུ་དམར་པོའི་དགུ་དཀྲིས་དང༌། ། རྩེ་མོ་ཕ་ལམ་གཡུ་དཀྲིས་
གཉིས། །བང་སྒོ་བར་མ་ཕྱེ་པའི་དུས། །བཟང་དྲུག་སྨན་གྱི་ནུས་པ་དེ། ། ཨ་རུ་
བ་རུ་སྐྱུ་རུ་གསུམ། །རུ་ཆེན་ལྔ་ཙམ་དེ་ན་ཡོད། །སེ་རུ་ར་ཡི་རྭ་ཅོ་གཅིག །
གཉའ་རུ་ཤ་རུ་མཛོ་རུ་གསུམ། །རུ་ཆེན་སྨན་སྣ་སུམ་བརྒྱ་ཡོད། ། ད་རུང་དེ་
བས་མི་ཚད་པའི། །ཐན་གླ་བ་རོག་པོའི་སྙིང་ཚིལ་གཅིག ། སྨྱུག་གི་སྦ་སྨྱུག་
ཚིགས་གསུམ་གཉིས། ། སྦ་ཡི་འབྲས་བུ་བཅུ་གསུམ་གསུམ། ། རྩྭ་རྡོག་སྦ་རྡོག་
ཤུག་རྡོག་བཞི། །འཐུ་ས་རི་ཀླུང་བཅོ་བརྒྱད་ཡོད། །བཟང་དྲུག་སྨན་ལ་གྲངས་
མེད་ཡིན། །དེ་ནས་བང་སྒོ་གཤམ་མ་ལ། །དུང་གི་ལྡེ་མིག་ཆ་གསུམ་ནང་། །བྱུ་
རུའི་དགུ་དཀྲིས་དེ་དང་གཅིག ། རྩེ་མོ་གཡུ་ཡི་པ་ཊ་གཉིས། །བང་སྒོ་གཤམ་
མ་ཕྱེ་བའི་དུས། ། ཙན་དན་དཀར་དམར་ཁྲ་གསུམ་ཡོད། ། སྨན་སྣ་སུམ་བརྒྱ་
དྲུག་ཅུ་ཡོད། །བཟང་དྲུག་ནུས་པ་ཅི་ཡོད་རྣམས། །སྟོབས་རྒྱལ་པོ་ཁྱེད་ཀྱི་ཕྱག་
ལ་འབུལ། །དེ་ནས་དོ་ར་ཁྲ་མོ་ལ། ། མི་ཉག་ཚ་ལུང་བཅོ་བརྒྱད་ཡོད། །དེ་ལ་
གྲུབ་ཁང་བཅུ་དགུ་ཡོད། །དེ་ཚོ་རྒྱལ་པོའི་ཕྱག་ལ་འབུལ། ། གཡས་རི་རི་ཡི་རྩེ་
མོ་ལ། ། སྨན་སྣ་སུམ་བརྒྱ་དྲུག་ཅུ་ཡོད། །གཡོན་རི་རི་ཡི་རྩེ་མོ་ལ། །ཆུ་སྣ་སུམ་
བརྒྱ་དྲུག་ཅུ་ཡོད། ། རྒྱབ་རི་རི་ཡི་རྩེ་མོ་ལ། །ཙན་དན་དཀར་དམར་ཁྲ་གསུམ་
ཡོད། །དེ་ཚོ་རྒྱལ་པོའི་ཕྱག་ལ་འབུལ། །སྨོན་ལམ་ཅི་འདེབས་འགྲུབ་པར་ཤོག
ང་གཡུ་འཕྲུ་གླིང་ལ་མགོ་འབུལ་ཞུ། ། སེང་ཆེན་ཁྱེད་ཀྱིས་ཅི་གསུང་རྣམས། །
བཀའ་བསྒྲུབ་དང་ལེན་ང་ཡིས་ཞུ། ། གླུ་མཐོལ་བ་བྱུང་ན་བཟོད་པར་བཞེས། །
ངག་འཆལ་བ་བྱུང་ན་མཐོལ་ལོ་བཤགས། །
ཅེས་ཞུ་བའི་གླུ་དེ་ལྟར་ཕུལ་བ་དང་། བང་སྒོ་གཉའ་འོག་གསུམ་ཕྱེ་བའི་
དུས་ དེར། ཡེ་ ཤེས་ ཀྱི་ མཁའ་ འགྲོ་ མས་ རྔ་ སིལ་ གྱི་ སྒྲ་ བསྒྲགས་ པ་ དང་།
བཟང་དྲུག་སྨན་གྱི་བདུད་རྩིའི་སྨན་རྫོང་ཕབ་སྟེ་ཞག་བཅུ་གཅིག་གི་ཐོག་ནས་མི་
ཉག་དོ་ར་ཁྲ་མོ་ལ་དྲེའུ་རྒྱ་དྲེལ་ཁ་དཀར་སུམ་བརྒྱ་ལ་སྨན་སྣ་བརྒྱ་ཁ་ལོན་པ་
90.



འགྲིགས། གཏེར་བདག་མཁའ་འགྲོ་མ་རྣམས་གྱིས་ ས་ནས་གསེར་དངུལ་་་
དང་། གཡུ། བྱུ་རུ། རིན་ཆེན་གྱི་རིགས་སྣ་ཆོགས་གཏེར་ནས་བཞེས།
འདོ་བ་རྐྱང་རྒོད་འཕེལ་པོ་ལ་གཡས་རི་རྩེ་ནས་ཆུ་སྣ་བརྒྱ་དང་རྩ་བརྒྱད་དང་།
རྩྭ་སྣ་བརྒྱ་དང་རྩ་བརྒྱད། བཟང་དྲུག་སྨན་སྣ་བརྒྱ་དང་རྩ་བརྒྱུད་འཛོམས་པ་
རྟེན་འབྲེལ་འགྲིགས་པ་དང༌། འདོ་བ་རྐྱང་རྒོད་འཕེལ་པོས་གླིང་རྗེ་རྒྱལ་བློན་
རྣམས་ལ་གླུ་འདི་སྐད་ཅིག་ཕུལ་སོང་། །
ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། སྐྱབས་ཆོས་
དང་སངས་རྒྱས་དགེ་འདུན་གསུམ། ། གསོལ་བ་འདེབས་སོ་ཐུགས་རྗེས་་་་་་་
གཟིགས། །གནས་རབ་རྫོགས་པའི་ཞིང་ཁམས་ནས། །འོད་དཔག་མེད་གྱིས་ཁ་
འཛིན་མཛོད། །གནས་མཆོག་རྒྱ་གར་འཕགས་ཡུལ་ནས། །བཅོམ་ལྡན་རྒྱལ་བ་
རིགས་ལྔས་འཚོས། ། རྒྱ་གར་ཆོས་ཀྱི་ཞིང་ཁམས་ནས། ། རྟ་མཆོག་མཱ་ཧ་བྷ་ལ་
མཁྱེན། ། རྒྱ་ནག་རི་བོ་རྩེ་ལྔ་ནས། །ཆོས་རྟ་གཞོན་ནུ་བློ་གྲོས་མཁྱེན། །ཆོས་
འཁོར་དཔལ་གྱི་ལྷ་ས་ནས། ། ཇོ་བོ་ཤཱཀྱ་མུ་ནེ་མཁྱེན། །རྒྱ་མཚོ་ཆུ་ཡི་དཀྱིལ་
འཁོར་ནས། ། རླུང་ནག་འཚུབ་མོའི་གུར་ཁྱིམ་ནས། །དཔལ་ལྡན་དམག་ཟོར་
རྒྱལ་མོ་མཁྱེན། །དེ་རིང་འདོ་བའི་ཁ་འཛིན་མཛོད། ། ལྷ་དེ་འདྲ་ཡན་ལ་འབོད་
པ་མེད། །ས་འདི་ས་ངོ་མ་ཤེས་ན། ། ཤར་མི་ཉག་ཡུལ་གྱི་ས་ཆ་རེད། །ང་འདྲ་
ང་ངོ་མ་ཤེས་ན། །འདོ་བ་རྐྱང་རྒོད་འཕེལ་པོ་ཟེར། ། རྩ་རླུང་འཕྲུལ་གྱི་ལྷ་རྟ་
ཡིན། ། རྟ་རྐྱང་དཀར་མ་ཡིན་རྐྱང་སྨུག་མིན། ། མ་ན་ཧོ་ཡི་སྤུ་མདོག་ཡིན། །
པདྨ་ར་གའི་མདངས་འཛོམས་ཡིན། །ལག་པར་དར་གཤོག་འཁྲིགས་སེ་ཡོད། །
རྐང་པར་དར་སྒོ་ཤར་རེ་ཡོད། ། དཔུང་པ་རླུང་གི་འཁོར་ལོ་ཡིན། །འདབ་་
ཆགས་བྱ་ཡིས་ཟིན་ལེ་མིན། ། རྨིག་པ་རླུང་གི་འཕྲུལ་འཁོར་ཡིན། །མགོ་བོ་ཚེ་ཡི་
བུམ་པ་ལ། ། ཚེ་དཔག་མེད་ཀྱི་གྲུབ་གནས་ཡོད། ། རྣ་ཅོག་རྒྱལ་བ་རིགས་ལྔ་
ལ། །མཁའ་འགྲོ་འབུམ་གྱི་གྲུབ་གནས་ཡོད། །སྤྱན་མིག་རྒྱ་ནག་ཆུ་ཤེལ་ལ། །
བལྟ་བ་མིག་གི་དགྲ་ལྷ་ཡོད། །སྣ་ཁུང་གཡས་གཡོན་གཉིས་པོ་ལ། །དུང་རྒྱ་གླིང་



ཆོས་སྒྲ་འུར་རུ་རུ། །ལྷ་བླ་མའི་ཆོས་འཁོར་འདི་ན་ཡོད། །ཟེ་བ་ལྗང་པ་ལོ་ཡག་
ལ། ། གིང་ཆེན་སྟོང་གི་བྲོ་ར་འཁྲབ། ། སྒལ་ཚིགས་བཞི་བཅུ་ཞེ་དགུ་ལ། །རྒྱུ་
གར་གྲུབ་ཆེན་བརྒྱད་ཅུས་བསྐོར། ། ཆོས་མདོ་སྔགས་གཉིས་ཀྱི་བསྟན་པ་་་་་
ཚུགས། ། ཟངས་ཁོག་ཀུན་དགའ་རྭ་བ་ལ། ། སངས་རྒྱས་སྟོང་དང་རྩ་གཉིས་
བསྐོར། ། རྟ་རྐྱང་པོའི་ལུས་ལ་འོད་གསུམ་ཡོད། ། ལྷ་ཆོས་སྐུ་ལོངས་སྐུ་སྤྲུལ་སྐུ་
གསུམ། །རྟ་རྐྱང་པོའི་ལུས་ཀྱི་འོད་གསུམ་རེད། །རྟ་རྐྱང་པོའི་ལུས་ལ་ཚུགས་
གསུམ་ཡོད། །སོག་གཡས་དམག་དཔོན་དར་འཕྱར་ཚུགས། །རྨེད་གདན་བཀྲ་
ཤིས་གཡང་གི་ཚུགས། ། སྒལ་ཚིགས་ཡོབ་ཆེན་ནོར་བུའི་ཚུགས། །རྟ་རྐྱང་པོའི་
ལུས་ཀྱི་ཚུགས་གསུམ་རེད། །འདོ་བ་གཞན་དང་འདྲ་ལེ་མིན། །དེ་ནས་སེང་
ཆེན་རིན་པོ་ཆེ། །མི་ཉག་སྨན་རྫོང་ཕབ་ཐོན་ཐལ། །སེར་པོ་གསེར་དང་ཁམས་
པ་དངུལ། ། ནག་པོ་རྒྱ་ལ་མཁོ་བའི་རྫས། ། རྒྱ་ནག་ཁྲིམས་ཀྱི་རྒྱལ་པོ་ལ། ། ཆ་
དང་ལག་རྟགས་འབུལ་རྒྱུ་རེད། །གཡུ་དང་བྱུ་རུའི་རྒྱན་ཆ་དེ། །རྒྱ་མོ་བདུན་གྱི་
ལག་རྟགས་རེད། །དེ་མིན་ནོར་བུ་རིན་ཆེན་དང༌། །སྨན་སྣ་སུམ་བརྒྱ་དྲུག་ཅུ་
དེ། །འདྲེ་སྲིན་མོའི་རོ་རུལ་བཞུ་ཉིན་མཁོ། །དེ་མེད་ཐབས་མེད་པའི་རྒྱུ་ཞིག་
ཡིན། །དེ་ནས་སྐྱེས་བུ་རིན་པོ་ཆེ། །ང་རང་མི་རྟ་གཉིས་པོ་དེ། །ཡུན་རིང་པོ་
བཞུགས་ཐབས་ཅི་ལ་ཡོད། །ཞག་བདུན་གསུམ་ཉི་ཤུ་རྩ་གཅིག་ཐོག །རྩ་རླུང་
འཕྲུལ་འཁོར་བསྐོར་དགོས་ཡོད། ། རྒྱ་འབྲུག་ ཐང་ ཁྲ་མོའི་གཡས་ཟུར་ལ། །
གླིང་དཀར་སྒར་དེ་འབབ་དགོས་ཡོད། །དེ་ནས་ཨ་བསེ་རྒྱལ་པོ་ཡི། །ཨ་བསེ་
ཁྲུབ་རྫོང་འབེབས་དགོས་ཡོད། ། ཨ་བསེ་གཡུ་ཡི་རྒྱལ་པོ་ཁོས། །དབྱར་ཟླ་་་
གསུམ་དགུང་ནས་ཚེས་པའི་དུས། །དཀར་འོ་མའི་ཟས་ཕུད་ཁོ་ཡིས་འཐུང༌། །
ཐུད་མར་དཀར་གཉིས་ཀྱི་རྩིག་པ་བརྩེགས། །འབྲུ་སྔོན་མོའི་གཏེར་ཁ་ཁོ་ཡིས་
བརྐུས། ། འབྲུ་སྣ་ལྔ་ཡི་འབྲུ་ ཕུད་དེ། ། ཨ་བསེ་ཁོ་ཡིས་བརྐུས་ནས་ཡོང་། །
དགུན་ཟླ་གསུམ་དགུང་ནས་ཚེས་པའི་དུས། ། ཞིམ་མངར་འཛོམས་པའི་ཟས་
བཅུད་རྣམས། ། ཨ་བསེ་ཁོ་ཡིས་བརྐུས་ནས་ཡོང་། ། ད་རེས་རྒྱལ་པོ་རིན་པོ་
g2



ཆེ། །ཐུགས་མ་གཡེངས་ང་ལ་ཚུར་གསོན་དང༌། ། ཨ་བསེ་ཁྲབ་རྫོང་ཕབ་པའི་
དུས། །ང་ནམ་མཁའ་སྟེང་ནས་ཡོང་ཉིན་མོ། ། འདབ་ཆགས་བྱ་ལྟར་བསྐོར་
ནས་ཡོང་། ། ཨ་བསེ་གར་འགྲོ་གར་འདུག་བལྟ། ། བར་སྣང་ཁམས་ནས་ཡོང་
བའི་དུས། ། སྤྲིན་འཇའ་བཞིན་དུ་འཚུབ་ནས་ཡོང་། ། ཨ་བསེ་གར་འགྲོ་གར་
འདུག་བལྟ། ། ས་གཞི་སྟེང་ནས་འགྲོ་བའི་དུས། ། བསིལ་མ་རླུང་ལྟར་འཚུབ་
ནས་ཡོང་། ། ཨ་བསེ་གར་འགྲོ་གར་འདུག་བལྟ། ། སྡེ་པ་སྒྲོ ་རྒོད་མདའ་
བཙན་དང༌། །གླིང་གི་རྒྱལ་བློན་བཅུ་གསུམ་དེ། །ཨ་བསེ་གནས་པའི་མཁར་ལ་
བྱོན། །འཇང་ཕྲུག་གཡུ་ལྷ་ཐོག་སྒྱུར་གཅིག ། དཔའ་བཟང་བཤན་པ་རྒྱལ་པོ་
གཉིས། །འཇམ་དཔལ་དམར་སྔོན་སྤྲུལ་པ་ཡིན། ། རི་བོ་རྩེ་ལྔའི་གནས་ལ་་་
བཞུགས། ། ཉི་འབུམ་དགྲ་ཡི་ཐོ་བ་དང་། །འཇང་སྲས་གཡུ་ཁྲི་དགུང་སྔོན་་
གཉིས། ། བྱང་འབྲི་མོ་རོང་གི་གནས་ལ་བཞུགས། ། ལྷོ་དུང་སྐྱོང་སྟག་ལྷ་ཁྲི་་
དཀར་གཅིག ། མོན་ཕྲུག་ཟླ་བ་ཁྲབ་བཙན་གཉིས། །རོང་སྲས་ལྷ་རྒོད་འབུམ་
ལུ་གསུམ། །རྒྱལ་སྲས་མ་ཎི་ཀ་ར་བཞི། ། དག་པ་ཤེལ་རིའི་གནས་ལ་་་་་་་་་
བཞུགས། ། སེང་ཆེན་མི་རྟ་ངེད་གཉིས་པོ། ། རྡོ་སེམས་ཕོ་བྲང་དབུ་རྩེར་་་་་
བཞུགས། ། སྐྱ་ལོའི་སྣང་སྲས་གཡུ་སྟག་གཅིག ། བྱང་སྲས་དབུ་སྐྲ་ལེགས་པ་
གཉིས། ། སྟག་སྲས་ནོར་བུ་གཡུལ་རྒྱལ་གསུམ། ། རི་བོ་རྩེ་ལྔའི་དབུ་རྩེར་་་་་་
བཞུགས། །སྟག་རོང་ཨ་ཁུ་ཁྲོ་ཐུང་གཅིག ། སྡེ་པ་སྒྲོ་རྒོད་མདའ་བཙན་་
གཉིས། །གར་འགྲོ་གར་འདུག་ཁྱོད་གཉིས་ལྟོས། །དོན་ངེས་པ་ཞིག་ལ་ཐུག་ལེ་
རེད། །ད་རེས་ཨ་བསེ་མ་ཤོར་པའི། ། སྟེང་གི་ལྷ་ཀླུ་གཉན་གསུམ་དང་། །དགྲ་
ལྷ་ཝེར་མ་ལྷ་ཚོགས་ཀྱིས། །དཔུང་རོགས་ད་རེས་བྱོན་དགོས་ཡོད། །
ཅེས་ཟེར་བའི་གླུ་དེ་ལྟར་ཕུལ་བར་གདའ། ། །
དེ་ནས་བོད་ཕྲུག་མི་ཆུང་ཁ་བདེས་གཙོས་སྨན་ལྷ་བཞི་བཅུ་རྩ་ལྔ་དང་།
བསྒོམ་ཆེན་ཨ་ཁུ་གཏིམ་མེད། བོན་ སེར་པོའི་དཀོན་མཆོག་འབྱུང་གནས།
གླིང་ཡར་མཆོག་བླ་མ་དར་འབུམ། དགའ་གུ་རུའི་ཆོས་ཀྱི་རྒྱལ་མཚན་རྣམས་
93



ཀྱིས་སྨན་མཆོད་ཀྱི་གཏེར་ཁ་རྣམས་རྩིས་བླངས། ནད་ཚ་གྲང་གཉིས་ཀྱི་དབྱེ་
བ་ཕྱེ་ནས་ཁོང་རྣམས་ཐམས་ཅད་ཞག་ཉི་ཤུ་རྩ་གཅིག་གི་ཐོག་ཤར་ཕྱོགས་གླིང་
གི་ས་ཆར་ཕྱག་ཕེབས་ནས་རྒྱ་ཁྲིམས་དར་གྱི་བུ་མོ་སྤུན་བདུན་གྱིས་རྒྱ་ཡིག་པོ་ཏི་
གསེར་མགོའི་ནང་གསལ་རྒྱ་ལ་ཕེབས་རྒྱུའི་རྫས་ཆ་རྣམས་བསྒྲུབས་ཏེ་སྐུ་རྗེ་རྒྱལ་
བློན་ཐམས་ཅད་ནག་པོ་རྒྱ་ལ་ཕེབས་རྩིས་མཛད་ནས་འདོ་བ་རྐྱང་རྒོད་འཕེལ་པོ་
ལ། བལ་གདན་སྨེ་བ་དགུ་བསྐོར། རྟ་གཟར་མེ་རེ་འཁྱིལ་འཁྱིལ། དུང་
ཡོབ་དཀར་པོ་རྒྱང་གྲགས། གློ་ལེན་འབྲུག་གི་ཤམ་འཁོར། གོང་ཐག་ལྷ་
འདྲེ་ཟིལ་གནོན། རྨེད་ཐག་བཀྲ་ཤིས་གཡང་འཁྱིལ། གསེར་སྒ་རིན་ཆེན་
དབང་རྒྱལ་ལ་སྒ་སྔ་རུའི་གོང་ནས་ཉི་མ་ཤར། ཕྱི་རུའི་གོང་ནས་ཟླ་བ་ཚེས།
ཡོབ་ཆེན་གོང་ནས་སྐར་ཆེན་ཤར། ཡོབ་ཆུང་གོང་ནས་སྐར་ཆུང་ཤར་འདྲ་
ཞིག་མཛད། སྐུ་རྗེ་སྟོབས་ཀྱི་རྒྱལ་པོ་སངས་རྒྱས་གེ་སར་ཁོང་། རྨོག་ཆེན་
རྒྱལ་བའི་ཐོད་དཀར་ལ། རྒྱལ་བ་རིགས་གསུམ་མགོན་པོས་བསྐོར། ཁྱུང་
འབྲུག་ཁམས་གསུམ་ཟིལ་གནོན་ལ། སངས་རྒྱས་སྟོང་དང་རྩ་གཉིས་བསྐོར།
ཁྲུབ་ཆེན་ཟིལ་བ་འབུམ་རྫོང་ལ། ཞི་ཁྲོ་དམ་པ་རིགས་བརྒྱུད་བསྐོར། ཕུབ་
མོ་སྦ་དཀར་ལེབ་ཆེན་ལ། གླིང་བཞི་སྲུང་བའི་དགྲ་ལྷས་བསྐོར། སྟག་ར་
གཡས་པའི་ནང་ཤེད་ནས། མདའ་རབ་དགུ་བཅུ་གོ་དགུས་བསྐོར། གཟིག་
ཤུབ་ གཡོན་ པའི་ ནང༌ ཤེད་ ནས། གཞུ་ མོ་ ར་ རྒོད་ འཁྱིལ་ འཁྱིལ་ བསྐོར།
མདུང་མོ་ཁམས་གསུམ་ཟིལ་གནོན་ལ། བ་དན་གཡུལ་ལས་རྣམ་རྒྱལ་འཚོས།
རལ་གྲི་བཏབ་པ་ལན་མེད་ལ། ། སྲོག་གཅོད་མྱུར་བའི་དགྲ་ལྷས་བསྐོར་ནས་
དགྲ་ལྷའི་གོ་མཚོན་སྣ་དགུ་སྐུ་ལུས་ལ་གསོལ་ཞིང་རྒྱ་ལ་ཕེབས་གྲབས་མཛད་
སྐབས། ཤར་མདོ་ཁམས་ཀྱི་རྒྱལ་མོ་སེང་ལྕམ་འབྲུག་མོ་དེས་མགོ་ལ་རྒྱུན་རབ་
བཅོ་བརྒྱད་བཏགས། ལུས་ལ་གོས་རབ་བཅོ་བརྒྱད་གསོལ། དཀར་ལ་་་
དམར་ཞིང་ལིང་ཕྲེང་དར་གྱིས་ཕྱིས་པ་ལྟ་བུ་ཞིག་མཛད་དེ་ཡེ་ཤེས་ཀྱི་མཁའ་
འགྲོ་མ་བཅོ་ལྔས་བསྐོར་ཏེ་གཡས་གསེར་ཟངས་ནང་ནས་ཆང་། དངུལ་་་་་
94



ཟངས་ནང་ནས་ཇ། དུང་ཟངས་ནང་ནས་ཞོ་དང་འོ་མས་དྲངས་ཏེ་ནེའུ་ཆུང་
ལུ་གུའི་ཚ་ལུ་དང༌། ཕ་ཆེན་རག་བཟའ་གེར་མཚོ་རྣམས་ཀྱིས་རྒྱལ་བློན་རྣམས་
ཕེབས་སྐྱེལ་ཞུ་བའི་འབྲུག་མོས་གླུ་རྟ་དགའ་སེང་དྲུག་འགྱུར་ལ་དྲངས་ཏེ་གླུ་འདི་
སྐད་བླངས་སོ། ། །
ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་ལྷ་
ཞིག་འབོད་ལ་འདི། ། གནས་མཁའ་སྤྱོད་གྲུབ་པའི་ཞིང་ཁམས་ནས། ། མ་་་་
མཁའ་སྤྱོད་ ལྷ་མོས་ཁ་འཛིན་མཛོད། ། གནས་རབ་རྫོགས་པའི་ཞིང་ཁམས་་་
ནས། །བཅོམ་ལྡན་རྒྱལ་བ་རིགས་ལྔ་རྣམས། །དེ་རིང་བུ་མོའི་གྲོགས་ལ་བྱོན། །
ལས་རབ་རྫོགས་པའི་ཞིང་ཁམས་ནས། ། མ་རྒྱུད་ཤེས་རབ་ཕར་ཕྱིན་མ། །དེ་
རིང་བུ་མོའི་གྲོགས་ལ་བྱོན། །གནས་ཆོས་དབྱིངས་དབྱིངས་ཀྱི་ཕོ་བྲང་ནས། །
མ་རྡོ་རྗེ་ཕག་མོས་ཁ་འཛིན་མཛོད། །ས་འདི་དང་ས་ངོ་མ་ཤེས་ན། །ཤར་གླིང་
ལྷ་ཡི་དཀྱིལ་འཁོར་རེད། །སྨན་ང་འདྲ་ང་ངོ་མ་ཤེས་ན། །མདོ་ཁམས་སེང་ལྕམ་
འབྲུག་མོ་ཟེར། །ང་དབྱར་ལ་མ་འཁྲུངས་དགུན་ལ་འཁྲུངས། ། དགུན་ལ་་་་་
གསར་ཚེས་པ་གཅིག་ལ་འཁྲུངས། །མཐོ་དགུང་སྔོན་དཀྱིལ་ནས་གཡུ་འབྲུག་
གྲགས། ། དཀར་ཡག་གངས་ནས་དུང་སེང་འགྱིང༌། ། དོག་མོའི་ས་ནས་ལྕམ་
ཞིག་འཁྲུངས། ། སེང་ལྕམ་འབྲུག་མོ་དེ་ནས་བཏགས། ། སྦྲ་ཡར་ལོའི་མགོ་ལ་
ཐང་དཀར་བབས། ། ཤ་ལོ་དཀར་ལེ་དེ་ནས་བྱུང་། ། སྦྲ་མར་ལོའི་མགོ་ལ་ཐང་
སྨུག་བབས། ། ཤ་རྩ་སྨུག་ལེ་དེ་ནས་བྱུང་། ། འཇོལ་འཇོལ་མགོ་ལ་ཕོ་རོག་་་་་
བབས། ། སྐྲ་ལོ་ནག་ལེ་དེ་ནས་བྱུང༌། ། སྦྲ་ཤིང་རྩེ་མོར་ནེ་ཙོ་བབས། ། སྨྲ་ལྕེ་
མཁས་ལེ་དེ་ནས་བྱུང༌། ། གླུ་འདི་དང་གླུ་ངོ་མ་ཤེས་ན། །བུ་མོའི་དགའ་སེང་
དྲུག་འགྱུར་འདི། །ས་ག་མ་ཡུལ་ལ་མི་ལེན་ཏེ། ། དུས་དེ་རིང་གླིང་དཀར་རྒྱལ་
བློན་རྣམས། །ཤར་རྒྱ་ལ་ཕེབས་པའི་རྟེན་འབྲེལ་དུ། །དགའ་སེང་མི་ལེན་ཅི་ལ་
སྲིད། །བདུད་ཨ་བསེ་ཁྲབ་རྫོང་འབེབས་པའི་དུས། །རྟགས་དང་རྟེན་འབྲེལ་
འདི་འདྲ་ཡོད། །ཡོད་དོན་རྩ་བ་བཤད་པས་ན། །གཡས་གསེར་ཟངས་ནང་ན་
95



ཆང་ཞིག་ཡོད། །ཆང་འདི་ཡི་འབྱུང་ཁུངས་བཤད་པས་ན། །ཕུན་སུམ་ཚོགས་
པའི་ཐབ་ཀྱི་ནང་། །དམར་འོད་ཆེ་བའི་མེ་ཞིག་བུད། །བཀྲ་ཤིས་འཁྱིལ་བའི་
ཟངས་ཤིག་བཙུགས། །རྒྱུན་ཆད་མེད་པའི་ཆུ་ཞིག་བླུགས། །ཨ་ཡག་ནས་ཀྱི་ཕ་
དང་གཅིག ། དར་ཡག་ནས་ཀྱི་མ་དང་གཉིས། །རྒྱ་མུ་ནེ་ནས་ཀྱི་བང་མཛོད་
གསུམ། །འབྲུ་ཁ་ར་ནས་ཀྱི་གཡོག་མོ་བཞི། །བྲ་བོ་ནས་ཀྱི་ཞང་པོ་ལྔ། །དམར་
ཁྲ་ནས་གྱི་གྲྭ་པ་དྲུག ། སྔོ་ཆུང་ནས་ཀྱི་རྒན་མ་བདུན། །ལོ་གསུམ་བཙོས་པའི་
མཆོད་ཆང་འདི། །ཕ་ཡུལ་སྟོད་གྱི་བུར་དཀར་ཆང་། །མ་ཡུལ་སྨད་ཀྱི་བུར་སྨུག་
ཆང༌། །ཚ་བ་རོང་གི་རྒུན་འབྲུམ་ཆང༌། །ལོ་ལ་བཙོས་པའི་ལོ་ཆང་ཡོད། །ལོ་
ཆང་ལོ་ཡག་གར་པ་ཡོད། །ཟླ་ལ་བཙོས་པའི་ཟླ་ཆང་ཡོད། །ཟླ་ཆང་ཟླ་མ་ལྡེམ་
དགུ་ཡོད། །ཞག་ལ་བཙོས་པའི་ཞག་ཆང་ཡོད། ། ཞག་ཆང་ཞག་ལོ་མེ་འབར་
ཡོད། །ཉིན་ལ་བཙོས་པའི་ཉིང་ཆང་ཡོད། །ཉིན་ཆང་བདུད་རྩི་ལོ་ཡག་ཡོད། །
ཆང་ཐེངས་གསུམ་བཞེས་དང་དགྲ་མགོ་གནོན། ། དངུལ་ཟངས་ནང་ན་ཇ་་་
འདྲེན་ཡོད། །ཇ་འདི་ཡི་འབྱུང་ཁུངས་བཤད་པས་ན། །ཤར་རྒྱ་ནག་བཀྲ་ཤིས་
རྭ་བ་ནས། ། ཚོང་དཔོན་ནོར་བུ་བཟང་པོ་གཅིག ། ལག་དོ་ ཀརྨ་བཀྲིས་་
གཉིས། །རྒྱ་དྲེལ་མི་ཉག་མཚལ་མོ་གསུམ། །རྒྱ་འུ་ཟིའི་ཇ་གཡང་འབེབས་པའི་
དུས། ། ཉིན་རེའི་ཉི་ཡི་ཤོག་དཀར་ཇ། ། སྲིབ་རེའི་སྲིབ་ཀྱི་ཤོག་ནག་ཇ། ། ཉི་
སྲིབ་བར་གྱི་ཤོག་དམར་ཇ། ། ཇ་ རབ་ཇ་ཡི་བླ་མ་དེ། ། རྒྱ་ཇ་མེ་ཏོག་གཡང་
འཛིན་གཅིག ། ཏིལ་འབྲུ་ཇ་ཡི་དཔོན་པོ་གཉིས། །ཅན་ཤེལ་ཇ་ཡི་དཔོན་མོ་
གསུམ། །འབྲུ་ཐང་ཇ་ཡི་མ་བྱན་བཞི། །ཀོ་ཚེ་ཇ་ཡི་གཡོག་པོ་ལྔ། ། ལྷ་བྱ་ཇ་ཡི་
གཡོག་མོ་དྲུག ། རྫ་ཆུ་ཟིལ་མ་དེ་དང་བདུན། ། འབྲི་མར་སེར་པོ་དེ་དང་
བརྒྱད། ། བྱང་ཚྭ་དཀར་པོ་དེ་ དང་དགུ། ། དགུ་འཛོམས་ཇ་དེ་དགུ་དཀྲུག་་་་
བརྒྱབ། ། ཇ་ཐེངས་གསུམ་བཞེས་དང་བློ་སེམས་བདེ། ། ཁྱེད་ཐུགས་སེམས་་་
གངས་རི་དཀར་པོ་དེ། །སེམས་རྒྱ་ལ་མ་བཞུགས་གླིང་ལ་གཏོད། །རྒྱ་བཟའ་ཁ་
དོག་ མཛེས་དང་གཅིག ། གཏམ་ གླུ་གར་བྲོ་གསུམ་མཁས་དང་གཉིས། །



གཏམ་སྔ་དྲོ་བདེན་ཀྱང་ཕྱི་དྲོ་རྫུན། །ཕོ་མགོ་བསྐོར་གཏོང་མཁས་བུ་མོ་ཡིན། །
ཨ་ཟེ་མ་ཞུ་རྩེད་མོ་ཡིན། །ད་དུང་ཟངས་ནང་འོ་འདྲེན་ཡོད། །སེང་གེ་དཀར་
མོའི་འོ་མ་གཅིག ། རྒྱ་ཚ་བ་མོའི་འོ་མ་གཉིས། ། མ་ཧེ་ཁ་ དཀར་འོ་མ་་་་་
གསུམ། །ཟིལ་ཆུང་འབྲི་ཡི་འོ་མ་བཞི། །གཡང་དཀར་ལུག་གི་འོ་མ་ལྔ། །ཁྱུང་
དཀར་མཛོ་མོའི་འོ་མ་དྲུག ། འོ་དེ་དྲུག་བསྡུས་པའི་འོ་འདྲེན་དེ། ། ཐེངས་
གསུམ་བཞེས་དང་ཤ་ལོ་དཀར། །ངའི་ལག་ན་འཛིན་པའི་དར་དཀར་འདི། །
འདབ་ཡ་ལྷོ་སྤྲིན་ཕྱུག་མོའི་འདབ། ། སྟེང་ལྷ་མོ་སྤུན་གསུམ་འཁལ་ལེ་ཡིན། ། ཕྲ་
སྦོམ་ཙམ་ཞིག་སླར་ནས་མེད། །བར་གཉན་མོ་སྤུན་གསུམ་བརྒྱུས་ལེ་ཡིན། །གྱ་
གྱུ་ཙམ་ཞིག་དེ་ལ་མེད། །འོག་ཀླུ་མོ་སྤུན་གསུམ་འཐག་ལེ་ཡིན། །སྐས་ནོར་ཙམ་
ཞིག་སླར་ནས་མེད། །བྱུང་བ་ནག་པོ་རྒྱ་ནས་བྱུང༌། །སྲིད་པ་དབུ་ནག་མི་ལ་
སྲིད། །དར་བ་འཇིག་རྟེན་ཁམས་ལ་དར། །དར་འགོ་བཀྲ་ཤིས་རྟགས་བརྒྱད་
ཡོད། །དར་དཀྱིལ་རྒྱལ་སྲིད་སྣ་བདུན་ཡོད། །དར་འདབས་མུ་ཏིག་ཙོར་ལོ་
ཡོད། །དར་དཀར་འདི་འདྲ་གཡོག་ལེ་འདིས། །བདུད་ཨ་བསེ་ཁྲབ་རྫོང་ཕབ་
པར་ཤོག །རྒྱ་ཁྲིམས་ཆེན་གོང་བ་ལོན་པར་ཤོག །ཁྲིམས་མངའ་ཐང་བསྟན་
པ་དར་བར་ཤོག ། བདུད་སྲིན་མོའི་རོ་རུལ་བཞུ་བར་ཤོག ། རྒྱ་ཁྲིམས་དར་
བུ་མོ་སྤུན་བདུན་སར། །གཏམ་ཁ་གཏད་གཅོག་པར་འགྲོ་བའི་དུས། །ཁྱེད་མི་
ཆུང་དོན་ཆེན་འགྲུབ་པར་ཤོག ། ཁ་བདེ་མོའི་དོན་འབྲས་སྨིན་པར་ཤོག །
རྟགས་དང་རྟེན་འབྲེལ་འགྲིག་པར་ཤོག །བསམ་པའི་བྱུས་དེ་འགྲུབ་པར་ཤོག
གླིང་ལ་བདེ་སྐྱིད་འཛོམས་པར་ཤོག ། ཁྱེད་ལྷ་བུའི་ཐུགས་ལ་དེ་ལྟར་ཞིག །
ཅེས་ཞུ་བའི་གླུ་དེ་ལྟར་ཕུལ་ནས། དར་འཕྱར་དུང་འབུད། རྔ་སིལ་
རོལ་མོའི་སྒྲས་ཁེངས་ཤིང་ཇ་ཆང་ཕུན་སུམ་ཚོགས་པ་རྒྱལ་བློན་རྣམས་ལ་ཕུལ།
དམག་དཔོན་རེ་རེའི་མངའ་ཞབས་ལ་ཁྲི་དམག་ལྔ་རེའི་ལས་དམག་བསྒྲིགས་ཏེ་
བཤར་རེར་ཕྱག་ཕེབས་ནས། རྒྱ་མེ་ཏོག་རྭ་པའི་གཡས་ཟུར་རྒྱ་ནག་རི་རབ་
ཁྱུང་ཆེན་གྱི་གཡས་ཕྱོགས་སུ་ཞག་བདུན་གྱི་ཐོག་ཟེ་མ་ཁྱུང་ཆེན་ཟེར་བར་འབྱོར་
97



ཏེ་མེ་ཏོག་དཀར་དམར་ཁྲ་གསུམ་ཡོད་ པའི་གནས་དེར་གླིང་དཀར་གྱི་སྒར་་
བཏབ། ལྷ་སྲས་དགྲ་ལྷ་དང་། འབྲུག་མོ་གཉིས་ཀྱིས་དེ་བར་ཕེབས་སྐྱེལ་
ཞུས།
སེང་ཆེན་རྒྱལ་པོའི་དྲུང་དུ་སྟག་རོང་དཔོན་པོ་ཁྲོ་ཐུང་དང་སྡེ་པ་སྒྲོ་རྒོད་
མདའ་བཙན་གཙོས་གླིང་གི་དམག་དཔོན་རྣམས་གསུང་གླེང་ཞིབ་རྒྱས་མཛད་
སྐབས། སྐུ་རྗེ་སྟོབས་ཀྱི་རྒྱལ་པོ་ཁོང་ཞལ་འཛུམ་ཀྱིས་འོ་ན་ད་རེས་གླིང་གི་
དཔའ་བོ་རྣམས་དང༌། ལྷག་པར་སྡེ་པ་སྒྲོ་རྒོད་མདའ་བཙན་ཁྱོད་ད་རེས་རྒྱལ་
པོའི་གླུ་ལ་ཉོན་ཟེར་ནས་གླུ་རྟ་འགག་མེད་རྡོ་རྗེའི་རང་སྒྲར་དྲངས་ནས་གླུ་འདི་
ཕུལ་ལོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་
ལྷ་ ཞིག་འབོད་ལ་འདི། ། སྟེང་ནས་སངས་རྒྱས་བཟང་གསུམ་མཁྱེན། ། བར་
ནས་ ཡི་ དམ་ ལྷ་ ཚོགས་ མཁྱེན། ། འོག་ ནས་ མཁའ་ འགྲོ་ ཆོས་ སྐྱོང་ རྣམས། །
ཐུགས་མ་གཡེངས་རྒྱལ་པོའི་གྲོགས་ལ་བྱོན། །ས་འདི་དང་ས་ངོ་མ་ཤེས་ན། །རྒྱུ་
ཡི་ཟེ་མ་ཐང་ཆེན་རེད། ། ལྷ་གུར་དཀར་མོའི་ནང་རྒྱུད་རེད། །མི་ང་འདྲ་ང་ངོ་
མ་ཤེས་ན། །ཤར་དག་པ་གླིང་གི་ས་ཆ་ནས། །བདེ་མཆོག་ལྷ་ཡི་ཕོ་བྲང་ནས། །
ནང་གསང་བ་འདུས་པའི་དཀྱིལ་འཁོར་ན། །ང་སེང་ཆེན་ནོར་བུ་དགྲ་འདུལ་
ཟེར། ། གླུ་འདི་དང་གླུ་ངོ་མ་ཤེས་ན། ། གླུ་ཕ་རྒྱུད་ནམ་མཁའ་སྟོང་པའི་གླུ། །
སྟོང་པའི་གླུ་ཞིག་མི་ལེན་རྒྱུ། །མཐོ་ནམ་མཁའ་མཐའ་དབུས་མེད་པའི་གླུ། ། གླུ་
མ་རྒྱུད་ཆུ་བོ་གཞུང་འབྱམས་གླུ། །འབྱམས་པའི་གླུ་ཞིག་མི་ལེན་རྒྱུ། །ཆུ་ལ་རྒྱུན་
ཆད་མེད་པའི་གླུ། །རང་རྒྱུད་རྩ་རླུང་འཕྲུལ་འཁོར་གླུ། །འཕྲུལ་པའི་གླུ་ཞིག་མི་
ལེན་རྒྱུ། །རྩ་ལ་འགག་པ་མེད་པའི་ཀླུ། །རྩ་རླུང་རང་དབང་ཐོབ་པའི་གླུ། །ང་
རྒྱལ་པོའི་ཁྲོམ་ཆེན་ཟིལ་གནོན་རེད། །ས་ག་མ་ཡུལ་མི་ལེན་ཏེ། །ཁྲོམ་ཆེན་པོའི་
གོང་བ་གནོན་ཉིན་ལེན། །མཐོ་བ་རྒྱལ་པོ་མན་ཆོད་གཅིག །དམའ་བ་དམག་
དམངས་ཡན་ཆོད་གཉིས། །ད་རེས་རྒྱལ་པོའི་གླུ་ལ་ཉོན། །ཉོན་དང་འདྲ་མ་
98



འདི་འདྲ་གདའ། །དུས་ད་ལོ་བྱུས་ཀྱི་ཉི་མ་ལ། །ཤར་ནག་པོ་རྒྱ་ཡི་ས་ཆ་ནས། །
རྒྱ་ཡིག་པོ་ཏི་གསེར་མགོ་དེ། །གླིང་དཀར་སྟོད་ལ་འབྱོར་དང་གཅིག ། ར་འུ་
ཆོས་རྫོང་ནང་རྒྱུད་ནས། །རྒྱ་འཇམ་དཔལ་དབྱངས་ཀྱི་སྤྲུལ་པ་དེ། །རྒྱ་རྗེ་ཀ་ར་
ཀུན་ཀོན་ལ། །སྲིན་མོའི་དམ་གྲིབ་ཕོག་དང་གཉིས། །ངེད་གླིང་དཀར་ཁྲ་མོའི་
དམག་སྒར་འདི། །རྒྱུ་ལ་མ་འགྲོ་ཀ་མེད་རེད། །ང་རང་གླིང་གི་དམག་དཔོན་
རྣམས། ། རྒྱ་ནག་ཁྲོམ་གཤོམས་བྱེད་པའི་དུས། ། རྒྱུ་རིགས་ནོར་བུ་གཏེར་ཁ་
དེ། །ཕོ་སུ་དང་གང་གིས་དོ་ཡ་མེད། །ཨ་བསེ་ཁྲབ་རྫོང་མ་ལོན་ན། །རྒྱ་ནག་རྒྱུ་
ལ་འགྲན་ཡ་དཀའ། །དེར་བརྟེན་སྒྲོ་རྒོད་མདའ་བཙན་གཅིག །ཕོ་རྒོད་ཨ་ཁུ་
ཁྲོ་ཐུང་གཉིས། ། ཁོ་ ཨ་ བསེ་གནས་ཡུལ་གར་ཡོད་དེ། ། མི་ཁྱོད་གཉིས་མ་་་་
གཏོགས་མི་ཤེས་ཟེར། ། ལ་ཆེན་ཁྲོ་ཐུང༌གླུ་ལ་ཉོན། ། ཁྱོད་སྔ་མོ་ཤར་གྱི་སྲིན་
རྫོང་ཕབ། །སྲིན་ཁེ་ཚེ་རལ་པ་དབང་དུ་འདུས། ། དེ་ནས་སྲིན་པོའི་ཁ་གནོན་
མཛད། ། རྟགས་མ་དེ་འཛོམས་གླུ་རེ་ལེན། ། ཁ་རེ་གདངས་དུས་གླུ་རེ་ལེན། །
ལྕེ་དམར་པོ་གཡུགས་ན་དཔའ་གཏམ་ཡིན། ། དུས་ད་རེས་ཨ་བསེ་ཆགས་ ས་
དེ། །ས་ཕྱོགས་གང་གི་ཡུལ་ལ་རེད། །མ་གསང་བླ་བོ་དྲང་གཏམ་གྱིས། ། སྡེ་པ་
སྒྲོ་རྒོད་མདའ་བཙན་ཁྱེད། །དད་པ་སེང་ཆེན་ང་ལ་བཞག ། གསོལ་བ་སྙིང་
གི་དཀྱིལ་ནས་འདེབས། །ད་རེས་ཨ་བསེ་གཡུ་རལ་དེ། ། སྡོད་པའི་གནས་ཡུལ་
གང་དུ་རེད། ། རྫོང་ལ་རྫོང་མིང་ཅི་འདྲ་ཟེར། ། བྲག་ལ་བྲག་སྒོ་ཅི་འདྲ་ཡོད། །
གནས་སར་འདྲེ་སྲིན་གང་འདྲ་ཡོད། ། རྟགས་དང་ཆོ་འཕྲུལ་གང་འདྲ་ཡོད། །
རྒྱུས་ཡོད་ཡིན་མིན་གསལ་པོ་ཤོད། །སྐྱེས་ཕོ་རབ་གཏམ་ཞིག་བཤད་ལེ་དེ། །རི་
མགོར་སྤྲིན་མགོ་ཐུག་འདྲ་ཡོང་། །མཐོ་ལེ་ཡང་ལེ་དེ་ནས་ཤེས། །ཕོ་འབྲིང་འདྲ་
གཉིས་ཐུག་པའི་དུས། །དར་དང་གོས་ཆེན་ཐུག་པ་བཞིན། །འཇམ་པ་མཛེས་
པ་གཉིས་ཀ་ཡོང་། །ཕོ་མཐའ་མ་འདྲ་གཉིས་ཐུག་པའི་དུས། །ར་ཤ་ཆང་སྐྱུར་
འཐུང་པ་བཞིན། །ན་བ་སྦོད་པ་སྐྱུག་པ་གསུམ། །དེ་འདྲའི་ལས་དེ་དགོས་པ་
མེད། ། ཨེ་རེད་སྒྲོ་རྒོད་མདའ་བཙན་བུ། །གཏམ་གོ་ན་གླུ་ལེན་དེ་ཚོ་ཡིན། །
99



ཅེས་གླུ་དེ་ལྟར་ཕུལ་པ་དང་། ། སྡེ་པ་སྒྲོ་རྒོད་མདའ་བཙན་གྱིས་ཨ་བསེ་
གཡུ་ཡི་རལ་པ་གནས་པའི་ཡུལ་ཕྱོགས་ང་ལ་ལམ་རྒྱུས་ཅུང་ཟད་ཡོད་ཀྱང་སྟེ།
འགྲོ་བའི་ལམ་དེ་ཁག་ཙམ་ཡིན། རྒྱ་འདྲེ་ལྔ་བ་དགུ་བརྩེགས་ཟེར་བ་ཞིག་ཡོད་
པས། དེ་ལ་ཐེའུ་རངས་དཀར་ནག་ཁྲ་གསུམ་དང་བཙན་འགའ་ཡོད་པའི་ལོ་
རྒྱུས་འགའ་རེ་གདའ། དེ་རྣམས་ཆགས་ལུགས་ལ་རྒྱལ་པོ་ཁྱེད་ཀྱིས་གཟིགས་
རོགས་ཀྱིས་ཟེར་ནས་ཕྱི་ཉིན་ཁོང་རྒྱལ་བློན་བཅུ་གཅིག་ཨ་བསེ་གནས་པའི་ཡུལ་
ལ་རིམ་གྱིས་སོང་། དེ་ནས་བྲག་འགག་དོག་པོ་ཆུ་ཀླུང་ཆེན་པོ་ཞིག་གི་ཁུག་
ཟུར་ལ་སླེབས་ནས་རྒྱ་འདྲེ་ལྔ་བ་དགུ་བརྩེགས་དེས་རྟ་ནག་ཐང་སྡོང་ཙམ་ཞིག་
བཞོན་ནས་འདྲེ་སྲིན་འབྱུང་པོ་མངོན་སུམ་ཙམ་ཞིག་བྱས་ནས་སྦ་བ་རེ་རེའི་སྟེང་
ལ་ཁ་ཆེན་རེ། ཁ་ཤས་ཀྱི་ཁ་ནས་ཧ་ཧ་ཟེར། ཁ་ཤས་ཀྱི་ཁ་ནས་ཧུ་ཧུ་ཟེར།
ཁ་ཤས་ཀྱི་ཁ་ནས་ཀི་ཀི་ཟེར། ཁ་ཤས་ཀྱི་ཁ་ནས་སྭ་སྭ་ཟེར་ནས་བྱུང་བ་དང༌།
སྡེ་ པ་ སྒྲོ་རྒོད་མདའ་བཙན་ཀྱིས་ རྒྱ་འདྲེ་ལྔ་བ་དགུ་བརྩེགས་ཟེར་བ་དེ་ཡིན།
སྟོབས་ ཀྱི་ རྒྱལ་ པོ་ སངས་ རྒྱས་ ཁྱེད། དེ་ ཅི་འདྲ་བྱེད་ ན་ དགའ་ ཡོང་ཞུས།
གླིང་གི་དཔའ་རྡུལ་གཞན་རྣམས་ཐེ་ཚོམ་ཤོར་ཞིང་། འདྲེ་དེ་འདྲ་ཡོད་པ་ངེད་
རྣམས་ཀྱི་ཧ་མ་གོ ས་ཕྱོགས་གང་ནས་ཡོང་བ་ཡིན་ནམ་བསམ་ཞིང་མདའ་
བཏོན་གཞུ་བཏོན་བྱེད་རྒྱུ་མ་རྙེད་ནས་ཕར་བལྟ་ཚུར་བལྟ་བྱས་ནས་བསྡད་པའི་
སྐབས་དེར། སྐུ་རྗེ་སྟོབས་ཀྱི་རྒྱལ་པོ་སངས་རྒྱས་གེ་སར་ཁོང་ཏིང་ངེ་འཛིན་ལ་
མངོན་པར་བཞུགས་པས་ནམ་མཁར་ཡར་གཟིགས་པ་དང༌། ནམ་མཁའ་་
སྤྲིན་གྱི་གཞལ་ཡས་ནས་ལྷ་ཆེན་ཚངས་པ་དཀར་པོ་ཁོང་ལྷ་རྟ་གྲོ་དཀར་འོག་ཏུ་
ཆིབས་ནས་འཇའ་འོད་འཁྱིལ་ལེར་སྐྱེས་བུའི་མདུན་དུ་འབྱོར་བ་དང་། ཨ་མྱེ་
རྨ་ཆེན་སྦོམ་ར་དང་དགྲ་ལྷ་གཉན་སྟག་དམར་པོ་གཉིས་ཀྱང་གློག་འཁྱུག་པ་ལྟར་
བྱོན་ནས་གཉན་སྟག་དམར་པོས་སྐྱེས་བུ་ཆེན་པོ་ཐུགས་མ་གཡེངས་མ་གཏོགས་
རྒྱ་འདྲེ་དེའི་ཝ་བའི་ ཁ་ནང་བཙུད་ན་ཡག་རྟགས་སླར་ནས་མེད་གསུངས་པ་
དང༌། རྨ་ཆེན་སྦོམ་རས་རྒྱ་འདྲེའི་གདོང་བཀག འགྲན་མེད་སྟོབས་ཀྱི་རྒྱལ་
100



པོས་རལ་གྲི་བཏབ་པ་ལན་མེད་ཤུབ་ནས་དྲངས་ཏེ་བཞུགས་སྐབས་རྒྱ་འདྲེས་
སྟོང་འཇུག་མེད་པའི་གླུ་ཞིག་བླངས་སོ། །
ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་ལྷ་
ཞིག་འབོད་ལེ་འདི། ། ནམ་མཁའ་ལྷ་ཡི་ཞིང་ཁམས་ནས། ། བདུད་ཕོ་དགའ་
རབ་དབང་ཕྱུག་མཁྱེན། ། མཁྱེན་གཟིགས་ ཨ་ཕོའི་ གླུ་སྣ་དྲོངས། ། ས་གཞི་་་་
ཆགས་པའི་ཡང་སྟེང་ནས། ། བདུད་མ་ཊ་རུ་ཊ་ནག་པོ་ཁྱེད། ། དུས་ད་རེས་
དཔའ་བོའི་ཁ་འཛིན་མཛོད། །ས་འདི་དང་ས་ངོ་མ་ཤེས་ན། ། རྒྱ་མཆོད་རྟེན་
དཀར་པོའི་གཡོན་ཟུར་ནས། ། རྒྱ་ཡི་ཟེ་མ་ཐང་ཆེན་ཟེར། །ཆུ་ནག་པོ་བྲག་སྐྱ་
རླུང་འཚུབ་འདི། ། ཕོ་ང་རང་ཆགས་པའི་བླ་ཆུ་ཡིན། །ང་འདྲ་ང་་ངོ་མ་ཤེས་
ན། །རྒྱུ་ཞིང་ཆེན་བཅོ་བརྒྱད་ནང་རྒྱུད་ནས། ། ཕོ་དངོས་ཡོད་བརྒྱ་ལ་དངོས་
མེད་སྟོང༌། ། རྫུ་འཕྲུལ་ཅན་གྱི་དཔའ་བོ་དེ། ། ང་རྒྱ་འདྲེ་ལྦ་བ་དགུ་བརྩེགས་
ཟེར། ། ལྦུ་བ་དགུ་ཡི་མདུན་མགོ་འདིར། །འུག་པ་མགོ་ཡི་འུག་སྐད་ཡོད། །
སྲིན་བྱ་འུག་པ་ནག་པོ་ལ། ། སྤུ་རུ་འོད་ཀྱི་ཁེངས་ནས་ཡོད། །ཝ་བ་གཅིག་གི་
མགོ་ཅན་ལ། །དེ་ལ་བྱ་རོག་ནག་པོ་ཡོད། །བྱ་ཁྭ་ཏ་ནག་པོས་ཧ་ཧ་ཟེར། །ལུས་
ལ་འཛུམ་མདངས་རྒྱས་ནས་ཡོད། །གཡས་གྱི་ལྔ་བ་རྩེ་མོ་ལ། །སྟག་གི་མགོ་ཅན་
འཁྲིགས་སེ་ཡོད། །མཆེ་བ་གཙིགས་ཤིང་ངར་སྒྲ་སྒྲོག ། གཡོན་ཀྱི་ལྦ་བ་རྩེ་མོ་
ལ། ། གཟིག་གི་མགོ་ཅན་འཁྲིགས་སེ་ཡོད། ། ཤ་ཁྲག་ཟ་ཞིང་རུས་པ་མུར། །
སྡེར་བཞི་བགྲད་ཅིང་ངར་སྒྲ་སྒྲོག ། སེན་མོ་བྲག་གི་རྩེ་ལ་རྡར། །རྒྱབ་གྱི་ལྔ་བ་
རྩེ་མོ་ལ། །དོམ་ནག་སྨྱོན་པའི་མགོ་ཅན་ཡོད། །མི་གསོན་པོའི་ཤ་ཁྲག་འཇིབ་མི་
ཡིན། །གཤིན་རྗེའི་ཕོ་གདོང་མོ་གདོང་ཡོད། །ཝ་བ་དེ་ཡི་མགོ་ཅན་ལ། ། སོག་
དཀར་དྲེད་མོང་ངར་སྒྲ་སྒྲོག ། ཕོ་དྲེད་མོ་དྲེད་དེ་ལ་འཁོར། །ཕོ་རྫུ་འཕྲུལ་
ཐོབ་པ་དེ་ནས་བྱུང༌། །ངའི་གཡས་ཀྱི་ཕྱོགས་ལ་བལྟས་པས་ན། ། རྒྱ་ནག་པོའི་
བཙན་ནག་མདུང་འཁུར་ཡོད། ། དཔུང་གཡོན་གྱི་ཕྱོགས་ལ་བལྟས་པས་ན། །
བཙན་བདུད་དུར་བ་ནག་པོ་ཡོད། །ཕོ་དེ་འདྲ་ཆགས་པའི་མངའ་ཞབས་ལ། །
101.



ཐེའུ་རངས་བུ་མོ་གསུམ་ཙམ་ཡོད། ། ཨ་བསེ་ཕོ་ཡི་དཔུང་རོགས་ཡིན། ། ཁོ་རེ་
ཉོན་དང་ཕ་ཡི་བུ། ། ཁྱོད་གོ་མཚོན་རྨོག་དཀར་མདའ་གཞུ་ཅན། ། རྨོག་དཀར་
འཇའ་ཚོན་སིང་སྒྲ་སྒྲོག ། ས་གཞི་སྦིར་ཞིང་རླུང་དམར་འཚུབ། །རུ་དར་མེ་
ལྕེ་འབར་འབར་རེད། །འཕྲུ་སྔོན་ཆུ་སྤྲིན་འཁྲིགས་འཁྲིགས་རེད། །འཕྲུ་དཀར་
ཁ་བ་འབབ་འབབ་རེད། །ཡུལ་ཕྱོགས་གང་གི་ལས་དམག་ཡིན། །དུས་དེ་རིང་
ཉི་མའི་གདོང་གང་ལ། །ཁྱོད་ལས་དམག་དཔུང་གི་ནང་རྒྱུད་ནས། །རྟ་རྐྱང་པོ་
བཞོན་མི་མི་ཞིག་བྱུང༌། ། ཁྲབ་ཆེན་ལུས་ལ་གསོལ་ལེ་དེ། །རྟགས་མ་ཅི་ཞིག་
གྲགས་དགོས་བསམ། ། ད་མི་སྨུག་མཆོང་གི་སྐུ་མདོག་ཅན། ། མི་རྩ་བྱུ་རུའི་
འཇའ་ལམ་ཅན། །སྤྱན་མིག་རྨ་བྱ་ཆུ་འཐུང་ཅན། །མི་ཁྱོད་ལ་མི་མིང་ཅི་འདྲ་
ཟེར། ། རྟ་དེ་ལ་རྟ་མིང་ཅི་འདྲ་ཟེར། ། ས་ག་མ་ཡུལ་ནས་ཡོང་ལེ་ཡིན། ། ཤར་
ནག་པོ་རྒྱ་ལ་འགྲོ་བ་ལ། །ས་འདི་ནས་འགྲོ་བའི་ལམ་ཞིག་མེད། །ཡུལ་འདི་ལ་
ཆགས་པའི་གནས་ཤིག་མེད། །དུས་དེ་རིང་ཉི་མའི་གདོང་གང་ལ་། །མདུང་བ་
དན་རྣོ་ངར་འཛོམས་ལེ་དེ། །གཞན་གྱི་མདུང་དང་འདྲ་ལེ་མིན། །མདུང་རྩེ་མེ་
འོད་མཆེད་ནས་ཡོད། །རྣོ་ངར་མེ་ཕུང་འབར་ནས་ཡོད། །མདུང་རྩེ་གནམ་ལ་
གཏོད་པའི་དུས། ། སྲིན་པོའི་འཆའ་ སྡང་སྒྲིག་འདྲ་ཡོད། ། མདུང་རྟིང་ས་ལ་
རྡབ་པའི་དུས། །དགྲ་བཞི་ཟིལ་གྱིས་ནོན་འདྲ་ཡོད། ། དུས་ད་རེས་མདུང་རྟིང་
བ་དན་དེ། ། ཕོ་དཔའ་བོ་ཁྱོད་ལ་འདྲེན་རྒྱུ་ཡིན། ། ཁྱོད་སོར་གང་ཕན་ལ་མ་
བྲོས་ཤིག་ །བྲོས་ན་དཔའ་བོ་མིན་པའི་རྟགས། །གོ་ན་རྣ་པའི་ཡུལ་ལ་ཞོག །
མ་གོ་གླུ་ལ་སྐྱོར་རྒྱུ་མེད། །
ཅེས་ཟེར་ནས་མདུང་རྩེ་མེ་ལྕེ་འཁྱིལ་ལེར་དགྲ་ལྷ་གཉན་སྟག་དམར་པོ་
དང༌། ཨ་མྱེ་རྨ་ཆེན་སྦོམ་ར་གཉིས་ལ་རེ་རེ་བཙུགས་པས། ཁོའི་མདུང་རྩེ་དེ་
གཞུ་བཀུག་པ་ལྟར་བྱུང་བ་དང་། འགྲན་མེད་སྟོབས་ཀྱི་རྒྱལ་པོས་འདོ་བ་རྐྱང་
རྒོད་འཕེལ་པོའི་གོང་ནས་ཡོབ་ལངས་ཙམ་ཞིག་བརྒྱབ་ཏེ་རལ་གྲི་དཔའ་ལུང་
ནས་བཟུང་ཞིང་དཔའ་གླུ་ཐུང་ཐུང་འདི་བླངས་སོ། །
102



གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་
ལྷ་ཞིག་འབོད་ལ་འདི། ། མགོ་སྤྱི་གཙུག་པདྨའི་གདན་སྟེང་ནས། ། ལྷ་དྲིན་ཅན་
རྩ་བའི་བླ་མས་གཟིགས། ། སྙིང་ཁ་ཆོས་ཀྱི་ཕོ་བྲང་ནས། །ཆོས་སྐུ་ཀུན་བཟང་
ཡབ་ཡུམ་མཁྱེན། ། རང་ལུས་རྒྱལ་བའི་དཀྱིལ་འཁོར་ནས། ། ཞི་ཁྲོ་དམ་པ་་་
རིགས་བརྒྱད་འཚོས། ། གཡས་ནས་དཔའ་བོ་རྒྱ་མཚོས་བསྐོར། ། གཡོན་ནས་
མཁའ་འགྲོ་འབུམ་གྱིས་བསྐོར། ། ལྷ་ཆོས་སྐྱོང་སྲུང་མས་ཁ་འཛིན་མཛོད། །ས་
འདི་དང་ས་ངོ་མ་ཤེས་ན། །རྒྱ་ཟེ་མ་ཐང་ཆེན་གཡས་ཟུར་རེད། །ཕོ་ང་འདྲ་ང་
ངོ་མ་ཤེས་ན། །ཚེ་སྟོད་དབང་པོ་ཡར་དར་དུས། །རྨ་སྨད་གཡུ་ལུང་གསུམ་མདོ་
ནས། །མ་ངན་ཇོ་རུ་འགོག་ཚ་ཟེར། ། བར་དུ་གེ་སར་སྐྱེས་བུ་ཟེར། ། ལག་ཏུ་
མདའ་གཞུ་འཛིན་པ་ནས། ། ཕོ་འདྲེ་ཀླུ་བཙན་ ཐོད་མདའ་སྤྲད། ། དེ་དུས་་་
དམག་དཔོན་དགྲ་འདུལ་ཟེར། །ཚེ་མདའ་དུས་གསུམ་སངས་རྒྱས་ཡིན། ། གླུ་
འདི་གླུ་ངོ་མ་ཤེས་ན། ། ཕོ་དཔའ་བོའི་དཔའ་གླུ་དྲུག་འགྱུར་རེད། །ཁོ་རེ་ཉོན་
དང་ཕ་ཡི་བུ། ། རྒྱ་འདྲེ་ནག་པོ་བདུད་ཀྱི་བུ། ། ཁྱོད་དེ་རིང་དཔའ་གཏམ་སྙན་
ནས་བྱུང༌། །འཛམ་བུ་གླིང་གི་མངའ་ཞབས་ལ། ། ཕོ་ཁྱོད་ལས་ལྷག་ཙམ་མང་པོ་
གདའ། །ཡོད་དོན་རྩ་བ་བཤད་པས་ན། །བྱང་གྲུ་གུའི་ཐོག་རྒོད་རྒྱལ་པོ་ལ། །
ཕོ་ལྷ་ སུམ་བརྒྱ་དྲུག་ཅུས་བསྐོར། ། ཧོར་གུར་དཀར་ སྟག་ གཞུ་ རྒྱལ་པོ་ལ། །
བཤན་རྒོད་བརྒྱ་དང་བརྒྱད་ཅུས་བསྐོར། ། མ་ཐུབ་གེ་སར་ལག་འོག་སོང་། །
མཐའ་སུམ་པ་ཡུལ་གྱི་རྒྱལ་པོ་ལ། ། གདོན་འདྲེ་རླུང་དམར་མི་གསུམ་བསྐོར། །
ཕོ་དེ་ཚོས་གེ་སར་མ་ཐུབ་དུས། །ཁྱོད་རྒྱ་འདྲེ་ལྔ་བ་དགུ་བརྩེགས་ཀྱིས། །ཕོ་ང་
ལ་འོགྲན་བསམ་ཁག་པོ་ཡིན། །ཁྱོད་ལྟས་ངན་མི་ལ་ནོར་ཡ་མེད། །སྐེ་ལ་ཝ་བ་
དགུ་བརྩེགས་འཛོམས། ། གདོན་འདྲེ་མིན་ན་ཅི་ཞིག་ཡིན། ། ཁྱོད་གཡས་ཀྱི་ཝ་
བ་རྩེ་མོ་ལ། ། སྟག་གི་མགོ་ཅན་འཁྲིགས་སེ་གདའ། །ཁ་ནས་ངར་སྐད་ལྷང་སེ་
གདའ། ། མཆེ་བ་གཙིགས་ཤིང་ཁ་སྤུ་གཟེངས། ། མདུན་དུ་དོམ་གྱི་ལྔ་བ་་་་་
གདའ། ། ལྟས་ངན་འུག་པའི་མགོ་ཅན་གདའ། ། བྱ་ནག་ནག་པོའི་མགོ་ཅན་
103



གདའ། བྱ་ཁྭ་ཏའི་ཧ་འགྱུར་ལྷང་སེ་གདའ། ། གཡོན་ཕྱོགས་གཟིག་མགོ་ལྔ་བ་
གདའ། ། རྒྱབ་ཕྱོགས་དོམ་ནག་ལྔ་བ་གདའ། ། དོམ་ནག་ཧུར་སྒྲ་ལྡིར་རེ་་་་་
གདའ། །དུས་དེ་རིང་ཉི་མའི་གདོང་གང་ལ། །ངའི་རལ་གྲི་བཏབ་པ་ལན་མེད་
འདི། ། ཤེས་རབ་གཤོག་གྲི་འབར་བ་ཡིན། །ནམ་མཁའ་སྟོང་པའི་བང་མཛོད་
ནང༌། ། དམ་ཅན་མགར་བས་འཕྲུལ་བརྡུང་བྱས། །ཕོ་ལྕགས་མོ་ལྕགས་ཟངས་
ལྕགས་སོགས། ། ལྕགས་སྣ་དགུ་ལས་གྲུབ་ལེ་འདིར། ། ངར་ཆུ་སྲིན་པོའི་སྙིང་
ཁྲག་བླུགས། །རྣོ་ངར་ཅི་གདའ་དེ་རིང་ལྟོས། །ནག་ཚོགས་ཡིད་ལ་དེ་ལྟར་ཞོག
ཅེས་གསུངས་ནས་རལ་གྲི་ལན་གཅིག་གཡུགས་པས་སྟག་མགོའི་ལྔ་བ་
དང༌། གཟིག་མགོའི་ལྦ་བ། བྱ་རོག་མགོའི་ལྷུ་བ་གསུམ་དེ་དུམ་མེར་བཅད་
ནས་གཡུགས་སོང་བ་དང་། ཁོས་ཁ་ཕར་བཅུས་པ་དང༌། བསྐྱར་དུ་རལ་གྲི་
ལན་གཅིག་གཡུགས་པས་རྒྱབ་ཀྱི་དོམ་ནག་མགོའི་ལྕི་བ་དེ་དུམ་མེར་བཅད་ནས་
གཡུགས་སོང་བ་དང་། རྒྱ་འདྲེ་དེ་ཕྱིར་ལྟས་མེད་པར་བྲོས་ སོང་ བ་ དང་།
རྒྱལ་པོས་ཆིབས་ཆེན་རྐྱང་རྒོད་རླུང་སྒྲ་ཤིག་གེར་བྱོན་པ་དང༌། དེའི་ཐོག་ཚ་
ཞང་འདན་མ་བྱང་ཁྲ་དེས་མདའ་བཏོན་གཞུ་བཏོན་བྱས་ཏེ་གདོན་འདྲེ་དེ་ལ་
འཇིགས་པ་བྱས་པས་ཕན་མ་ཐལ། འགྲམ་ལ་བཅར་དགོས་བསམ་ཞིང་རྟ་
དངོས་གྲུབ་ལྡེམ་པ་དེ་བང་ཁ་རླུང་གི་བསྐྱོད་འདྲ་ཞིག་མཛད་ནས་བདའ་སོང་བ་
དང༌། བྲག་ཁྱུང་སྲིན་པོ་ནག་པོའི་མཚམས་སུ་རྟིང་ཟིན་པ་དང་འདན་མས་གླུ་
འདི་སྐད་བླངས་སོ། ། ཨ་ལ་ཐ་ལ་ཐ་ལ་རད། ། ཐ་ལ་མོ་གླུ་ཡི་ལེན་ལུགས་
རེད། ། གླུ་མཆོད་གཅིག་མཆོད་གཉིས་མཆོད་དང་གསུམ། ། གླུ་མཆོད་གསུམ་
དཀོན་མཆོག་ལྷ་ལ་མཆོད། །མཆོད་བཞི་རྒྱལ་ཆེན་སྡེ་བཞི་མཆོད། །མཆོད་ལྔ་
རྒྱལ་བ་རིགས་ལྔ་མཆོད། ། མཆོད་དྲུག་ ཐུབ་པ་རིགས་དྲུག་མཆོད། ། མཆོད་
བདུན་སངས་རྒྱལ་རབ་བདུན་མཆད། ། མཆོད་བརྒྱད་པདྨ་འདབ་བརྒྱད་་་་་་
མཆོད། །མཆོད་དགུ་འཁོར་ལོ་རྩིབས་དགུ་མཆོད། །མཆོད་པའི་རྗེས་ལ་ཐུགས་
104



རྗེས་གཟིགས། ། ས་ར་ཧ་པས་ཁ་འཛིན་མཛོད། །ས་འདི་དང་ས་ངོ་མ་ཤེས་
ན། །མཆོད་རྟེན་དཀར་པོའི་གཡོན་ཟུར་ནས། ། རྒྱ་ཡི་ཟེ་ཐང་ཁྲ་མོ་རེད། །ཕོ་
ང་འདྲ་ང་ངོ་མ་ཤེས་ན། ། ང་འདྲ་རྩ་བ་བཤད་པས་ན། །འདན་ཁ་ར་ཅན་གྱི་
ཡར་ནང་ནས། །འདན་ཁ་ར་ ཅན་གྱི་མར་ནང་ནས། ། ཤུག་ར་ཅན་གྱི་ཡར་
མཐའ་ནས། ། ཤུག་ར་ཅན་གྱི་མར་མཐའ་ནས། །འབྲུག་ལྷང་ལྷང་ནོར་བུའི་
གདན་ས་ནས། །སྐྱིད་ལྷང་ལྷང་ཁུ་བྱུག་འགྱུར་ས་ནས། །བྱ་འཇོལ་མོའི་ཆོས་སྒྲ་
སྒྲོག་ས་ནས། ། རྫོང་མི་འགྱུར་ཤར་ལུང་རིགས་དྲུག་ནས། ། མདའ་ཉག་ཕྲན་ཁ་
ལོ་སྒྱུར་མི་དེ། །ང་ཚ་ཞང་འདན་མ་བྱང་ཁྲ་ཟེར། ། ཡོད་ན་དཔའ་བོ་གཅིག་
ཆོག་ཡིན། །མེད་ན་བློན་པོ་དེ་མེད་ཡིན། །ད་རེས་རྒྱ་འདྲེ་ནག་པོ་ཁྱོད། ། དུས་
དེ་རིང་གར་དུ་འགྲོ་མི་ཡིན། ། གནམ་ལ་ཤོར་ན་འདན་མས་ཤོར། ། དེ་མ་་་
གཏོགས་འགྲོ་ས་གཅིག་ཀྱང་མེད། ། མེད་དོན་རྩ་བ་བཤད་པས་ན། ། གཡོན་
གཟིག་ཤུབ་ནང་ནས་གཞུ་གཅིག་འཐེན། །འདན་གཞུ་དཀར་མོ་འཁྱུག་ཤེས་
དེ། ། གཞུ་མགོ་འུར་འུར་ཟེར་ལེ་དེ། ། གནམ་ནས་གཡུ་འབྲུག་གྲགས་གྲགས་
ཡིན། །གཞུ་མཇུག་ཐང་ཐང་ཟེར་ལ་དེ། ། ཁྲིམས་རྔ་ཀླད་ནས་རྡུང་རྡུང་ཡིན། །
གཞུ་ཐག་སྐེད་ནས་བཏང་ལེ་འདི། ། དགྲ་བོ་འཆང་བཟུང་འཛིན་པའི་་་་་་
རྟགས། །གཡས་སྟག་དོང་ནང་ནས་མདའ་གཅིག་འཐེན། ། མདའ་མོ་ལྷ་མདའ་
སྒྲོ་དཀར་འདི། ། མདའ་ཁ་དུང་ལ་གྲུབ་ལེ་དེ། ། ལྷ་ཚངས་པ་དཀར་པོའི་བླ་
མདའ་ཡིན། །མདའ་སྐེད་རིན་ཆེན་གསེར་ལས་གྲུབ། ། གཉན་སྐུ་ ལྷ་གེར་་་་་
འཛོའི་མགུལ་མདའ་ཡིན། ། མདེལ་རྩེ་སྔོན་མོ་གཡུ་ལ་གྲུབ། ། ཀླུ་རྒྱལ་གཙུག་
ནའི་བླ་མདའ་ཡིན། ། མདའ་སྒྲོ་ སྒྲོ་དཀར་བརྒྱན་ལེ་འདི། ། མ་མཁའ་འགྲོ་་་
འབུམ་གྱི་ཚེ་མདའ་ཡིན། །ད་རེས་ཕུང་འདྲེ་ཁྱོད་ལ་ཡོད། །ཕྱི་རུས་པའི་གསས་
མཁར་གཏོར་ལེ་གཅིག ། ནང་རྣམ་ཤེས་དམར་མེ་བདའ་ལེ་གཉིས། །དེ་མ་
ཐོན་ཟེར་ན་འདན་མ་མིན། ། །
ཅེས་ཟེར་ནས་དམའ་དེ་མེ་ལྕེ་གློག་དམར་འཁྱུག་གེར་འཕངས་སོང་བས་
105



ཁོའི་བྲང་གི་དཀྱིལ་ལ་ཐེབས་ཏེ་ལྕགས་སྲོག་ལ་གྲུབ་པའི་སྙིང་དཀར་ནག་གཉིས་
ཀྱི་མཚམས་ལ་ཐེབས་ནས་རྒྱབ་གྱི་སྒལ་ཚིགས་བཞི་བཅུ་ཞེ་དགུ་ཡང་ལྕགས་ཀྱི་
འཕྲུལ་འཁོར་ཞེ་དགུ་གྲུབ་པ་དེའང་གཏོར་ཏེ་ཆུ་ཕ་རིའི་རྫ་རིར་ཐེབས་ནས་རྫ་
གཡའ་མ་ཆག་ཕྱེ་ཉིལ་ལེར་བྱུང་། ཁོས་ད་དུང་མདུང་ཞགས་ལན་ གཅིག་་་
འཕངས་སོང་བས་འདན་མའི་བེར་སྔོན་ལ་ཐེབས་ཀྱང་བྱང་བུ་ཁ་ཤས་གཏོར་བ་
མ་ གཏོགས་ སྲུང་ བ་ རྡོ་ རྗེའི་ གོ་ ཁྲབ་ དང་ མ་ གྲུབ་ པའི་ རྒྱལ་ མོའི་ ཚེ་ མདུད།
སངས་རྒྱལ་སྟོང་གི་དབུ་ལོ་རྣམས་ཀྱི་བརྟེན་པས་གནོད་མ་བྱུང་། འགྲན་མེད་
སྟོབས་ཀྱི་རྒྱལ་པོས་རལ་གྲི་བཏབ་པ་ལན་མེད་དེ་ལན་གཅིག་གཡུགས་པས་ཁོའི་
ལུས་ཕྱེད་གཤགས་སུ་བཏང་ནས་འོག་རྟ་དང་བཅས་པ་ཐང་ལ་འགྱེལ་སོང་བ་
དང༌། དེ་ཉིད་དུ་ཁོས་རང་གི་རྣམ་ཤེས་དེ་བྱ་འུག་པ་ཞིག་ལ་འཐིམ་ནས་བྲག་
གསེབ་དུ་བྲོས་ནས་སོང༌། དགྲ་ལྷ་གཉན་སྟག་དམར་པོས་འུག་པ་དེར་གཏེར་
མདུང་ལན་གཅིག་བརྒྱབ་པས་ཡང་ཁོས་མ་ཕམ་མཚོ་ཡི་ནང་དུ་ཉ་ཆུང་ཞིག་ལ་
འཐིམ་ནས་སོང་། དེ་ནས་རྟ་རྐྱང་པོས་སྲམ་མོ་སྲམ་ཞིག་ལ་སྤྲུལ། སྐྱེས་བུས་
ཕོ་སྲམ་ཞིག་ལ་སྤྲུལ་ནས་བདས་སོང་བར་ཆུ་ཟེ་ཁུག་གནས་ནས་རྟིང་ཟིན་དུས་
ནམ་མཁའ་ནས་ཕུག་རོན་ཞིག་ལྡིང་ནས་ཡོང་བ་དང༌། ཁོས་ཕུག་རོན་ལ་
འཐིམ་ནས་སོང་། དེ་ནས་ཁྲོ་ཐུང་ཁོང་གློག་འཁྱུག་པ་ལྟར་ཡོང་ནས་ཨ་ཁུས་
བར་སྣང་སྟེང་ནས་བོན་ལྷ་སྲུང་རྣམས་ཡིད་ལ་བསྒོམ་ནས་རྒྱ་འདྲེའི་རྣམ་ཤེས་
ཚུར་བཀུག་ནས་བཟུང་སྟེ་སྐྱེས་བུར་ཕུལ་བ་དང་། སྐྱེས་བུས་སླར་བདུད་ཀྱིས་
གནོད་མ་བྱེད་པའི་མཆོད་རྟེན་ནག་པོ་ཞིག་བཞེངས་ཏེ་རྒྱ་འདྲེ་ལྔ་ བ་དགུ་་་
བརྩེགས་གྱི་མགོ་ལུས་སྙིང་དང་བཅས་པ་དེ་ཡི་འོག་ཏུ་མནན་ནས་བཞག དེ་
ནས་རྒྱ་ཡི་མཆོད་རྟེན་དཀར་པོ་ཟེར་བ་ཁོ་ཡི་ཁ་གནོན་བཞེངས་ནས་གདའ། །
དེ་ནས་ཁོང་རྒྱལ་བློན་རྣམས་ཚུར་བྱོན་པ་དང་སྡེ་པ་སྒྲོ་རྒོད་མདའ་བཙན་
གྱིས་སྐྱེས་བུ་ཁྱེད་ཀྱིས་གཟིགས་དང༌། མར་འདིའི་བྲག་དམར་པོ་མདུང་རྩ་
གནམ་ལ་བསླངས་འདྲའི་ཞབས་ལ་ཐང་སྒོར་སྒོར་རྔ་བོ་འདྲ་པའི་འགྲམ་ལ་ས་
106



གཞི་བརྟན་སྒམ་འདྲ་བ་དེ་ཨ་བསེ་གནས་པའི་ཡུལ་ཡིན་ཞུས་པ་དང་། ཨ་
བསེ་གཡུ་རལ་རྒྱལ་པོ་ནི་རྒྱ་འདྲེ་འདུལ་བས་ཁོ་ཕྲག་དོག་ང་རྒྱལ་གྱིས་རི་རབ་ཀྱི་
ཁང་གཟིམ་དུ་བྲོས་ནས་གབ་ནས་བསྡད་ཡོད་པ་རྟ་རྐྱང་པོས་མཁྱེན་ནས་ལྷ་རྟས་
ཏིང་ངེ་འཛིན་ལ་མངོན་པར་བཞུགས་ཤིང་། ནམ་མཁའི་ཁྱུང་ཆེན་གཅིག་ལ་
སྤྲུལ་ནས་རི་རབ་ཀྱི་རྩེ་ནས་མར་གཟིགས་སྐབས། ཀླུ་མེད་མགོན་དཀར་པོ་
དང༌། ཀླུ་གཙུག་ན། ཀླུ་འཇོག་པོ། དགའ་བོ་སོགས་པ་རྣམས་ནས་ཁོ་
བདའ་ནས་ཡོད་པ་གཟིགས། ཨ་བསེས་ས་གཞི་དཀྱིལ་འཁོར་འདྲ་བའི་་་
གནས་ཡུལ་དུ་བྲག་གི་ཕ་བོང་དེ་ལ་འཐིམ་དགོས་བསམ་ནས་ཚུར་ཡོང་བ་དང་།
གླི་དཔའ་རྟུལ་ནང་ནས་ཨ་དཀར་ཚངས་པའི་ངོ་ལུག་གི་རིག་ནས་ཁོ་བདས་ནས་
སོང་ སྟེ་ བྲག་ཕུག་ཁྱུང་ནག་འབར་ བའི་འགྲམ་ནས་ཤོར་གྲབས་བྱེད་སྐབས།
ཨ་ དཀར་ཚངས་ པའི་ངོ་ལུག་གིས་མདའ་ གཉིས་ སྤྲིངས་ཀྱང་ཁོ་ལ་ མ་ ཐེབས།
ཨ་བསེས་ཕྱི་ལག་གཅིག་བྱས་ནས་མདའ་གཅིག་འཕངས་བས་ཨ་དཀར་གྱི་སོག་
ཁྲབ་ལ་ཐེབས་ནས་གནོད་ཅི་མ་བྱུང་ཏེ་རྟ་དེ་འདྲེད་བརྡར་ཤོར་ནས་བྲག་གི་
གཡང་ར་གསེབ་ནས་ཟགས་སོང་བས་ལོན་པའི་ཐབས་མེད་ཐོག་ཨ་དཀར་རྐང་
ཐང་དུ་ཚུར་ཡོང་བ་དང་། དཔའ་བོ་གཞན་རྣམས་ཀྱིས་ཨ་དཀར་ཁྱེད་ཀྱི་རྟ་
གར་ ཐལ་ ཟེར་ བ་ལ་རྟ་ནི་འདྲེད་བརྡར་ཤོར་ནས་འདས་ སོང་ཞུས་པ་དང་།
དཔའ་རྟུལ་རྣམས་ཀྱིས་བལྟ་དུས་བྲག་ལུང་སྟོང་ཞིག་གི་འོག་ཏུ་རྟ་རོ་ནག་རོག་
གེར་ཡོད་པ་མཐོང་། ཨ་དཀར་ཚངས་པའི་ངོ་ལུག་དེ་མིག་ནས་མཆི་མ་ཁྲུམ་
ཁྲུམ་གྱིས་ ད་ནི་ སེང་ཆེན་ རིན་པོ་ཆེ། ཨ་ བསེ་བྲག་གསེབ་ ཤོར་ནས་ ཐལ།
ངའི་ལྷ་རྟ་གྲོ་དཀར་ལྡིང་ཤེས་ནི་ལུང་སྟོང་ནང་ལ་ཟགས་ནས་སོང་། ཅི་འདྲ་
བྱེད་ན་དགའ་རྒྱུ་རེད་ཞུས་པ་དང༌། སེང་ཆེན་རིན་པོ་ཆེ་ཞལ་བགད་ཅིག་
ཤོར་བཞིན། གོང་ལ་གྲགས་པའི་དཔའ་བོ་རྣམས་ཨ་བསེ་བྲག་གསེབ་ཤོར་
བར་སེམས་ཁྲལ་བྱས་ནས་ཕན་མི་གདའ། ཡང་སྒོས་ཨ་དཀར་གྱི་ལྷ་རྟ་ཤོར་བ་
ཅུང་མ་ལེགས་ཏེ་སྐྱོན་མི་ཡོང་། ངས་ཨ་དཀར་ཁྱེད་ལ་མི་ཉག་གཡུ་ཚེ་བསྟན་
4
107



པའི་རྟ་ཕོ་ནམ་མཁའ་སེར་ལྡིང་དེ་འགྲོས་བདེ་བ་ནམ་མཁའི་སྤྲིན་ཆིབས་འདྲ།
རྒྱུག་བང་ཁ་བསེར་མ་རླུང་དང་མཉམ། གཞན་གྱི་རྟ་དང་འདྲ་ལེ་མིན། ཨ་
དཀར་ཁྱེད་ཀྱི་ཆིབས་པ་གྱིས། ཨ་བསེ་གཡུ་ཡི་རལ་པ་དེ། སྲིན་པོའི་བྲག་
གསེབ་གབ་པ་ལ། འཚོལ་བར་འགྲོ་མི་ཨ་ཁུར་བབས་གསུངས་ནས་ཨ་དཀར་
ལ་རྟ་ཚབ་དང་ཁྲོ་ཐུང་ལ་བཀའ་བཀོད་དེ་ལྟར་གནང་བས། ཨ་དཀར་ངོ་
གདོང་སྐྱ་སེང་ངེ་དེ་འཛུམ་འཁྱིལ་ལེར་གྱུར་ནས་རྟ་ཕོ་ནམ་མཁའ་སེར་ལྡིང་ལ་
སྒ་སྲབ་གདན་སྟོད་ཡང་དག་ཅིག་མཛད་དེ་ཁ་འཛུམ་ཁོག་ནང་མ་ཤོང་ཙམ་ཞིག་
བྱས་ནས་བསྡད། ཁྲོ་ཐུང་གི་བསམ་པར་ད་རེས་ང་རང་འགྲོ་བའི་དུས་ལ་
བབས་འདུག་སྟེ་སྔོན་ལ་སྐྱེས་བུ་ཆེན་པོར་སྐྱབས་ཡུལ་ནན་ཏན་ཞིག་མ་ཞུས་ན་
སྲིན་པོ་ཨ་བསེ་བྲག་གི་གསེབ་ལ་ཤོར། ང་ཁྲོ་ཐུང་ན་སོ་མཐོ། རྐྱེན་ཆག་སྒོ་
གཉིས་དེ་གར་ཡོང་མི་ཤེས། ང་ལ་དཔུང་རོགས་ཁ་ཤས་མེད་ན་མཐའ་མ་ཝ་
མོ་ཇུས་ཤོར་མི་ཡོང་བའི་ངེས་པར་མེད་བསམ་ཏེ་ཁྲོ་ཐུང་གིས་དར་དཀར་པོ་
ཞིག་ཕུལ་ནས་གླུ་འདི་སྐད་ཅིག་ཞུས་སོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །དབར་སྲས་
སྟག་ལྷ་མེ་འབར་མཁྱེན། ། བོན་སྐུ་ཚེ་དབང་རིག་འཛིན་མཁྱེན། ། བོན་སྤྲུལ་
བསྟན་པ་གཤེན་རབ་མཁྱེན། །བོན་སྲིད་པའི་བླ་མའི་ཚོགས་རྣམས་བཅས། །
དེ་རིང་ཨ་ཁུའི་གྲོགས་ལ་བྱོན། །ས་འདི་དང་ས་ངོ་མ་ཤེས་ན། ། ཨ་བསེའི་བང་
མཛོད་བར་མ་རེད། ། ང་འདྲ་ང་ངོ་མ་ཤེས་ན། ། སྟག་རོང་དཔོག་པོ་ཁྲོ་ཐུང་
ཟེར། །དོན་ཡང་སྙིང་རྩ་བ་བཤད་པས་ན། ། ཨ་བསེ་གཡུ་ཡི་རལ་པ་ཁོ། །ལོ་ངོ་
བཞི་ལ་གསར་བའི་དུས། ། ཕ་ཁེ་རྩེ་ཁྲོ་ལུས་བརྟུལ་ལེ་ཡིན། ། བུ་ཆུང་ཨ་བསེ་
གཡུ་རལ་དང་། ། སྟག་རོང་དཔོན་པོ་ཁྲོ་ཐུང་གཉིས། ། མནའ་དང༌ ཤག་པོ་་
བསྒྲིགས་ལེ་ཡིན། །སེང་ཆེན་དཔོན་ལ་གསང་བའི་ཐོག །ཐ་མ་ཨ་བསེ་འདུལ་
ཡོང་ཞུས། ། དུས་ད་ལོ་རྒྱ་ལ་འགྲོ་དགོས་དུས། ། ཨ་ བསེ་མ་བརྟུལ་ཀ་མེད་་་་
རེད། ། རྗེ་སེང་ཆེན་བཀའ་ལ་ཡར་ལྡོག་མེད། །རི་གཟར་རྦབ་ལ་གྱེན་འདྲིལ་
108



མེད། ། སྔོན་མོའི་ཆུ་ལ་གས་པ་མེད། །ཡིན་ན་སེང་ཆེན་རིན་པོ་ཆེ། ། ཨ་བསེ་
ཤོར་ལུགས་ཞུས་ཀྱང་ན། །ཁ་སང་ཉི་མའི་སྔ་དྲོའི་ཐོག ། བྲག་སེང་གེ་འདྲ་
བའི་གཡས་ཟུར་ནས། ། ལ་རྒྱབ་མདུན་གཉིས་གྱི་བར་མཚམས་ནས། ། ཨ་བསེ་
མཐོང་མེད་བརླག་ནས་ཐལ། ། ང་ཨ་ཁུའི་བསམ་ཚུལ་ཞུས་ཀྱང་ན། ། ཤར་རྒྱ་
ནག་རི་བོ་རྩེ་ལྔ་ལ། ། ཨ་བསེ་འཁོར་སའི་ས་ཞིག་ཡོད། །ཨ་བསེ་རང་ཡུལ་ཆས་
པའི་དུས། །ས་དེ་ནས་འགྲོ་བའི་ལམ་ཞིག་ཡོད། །ཨ་ཁུ་རྗེས་སུ་འགྲོ་བས་ན། །
ང་མི་གཅིག་རྟ་གཅིག་འགྲོ་ཞན་མེད། །ཨ་བསེ་རྫུ་འཕྲུལ་ཆེ་དང་གཅིག ། ང་
ཁྲོ་ཐུང་ལོ་ན་རྒས་དང་གཉིས། །རྟགས་མ་ཡོང་བསམ་མི་དྲན་ནོ། །དུས་ད་རེས་
སེང་ཆེན་རིན་པོ་ཆེ། །དཔའ་རོགས་དཔུང་རོགས་གང་འདྲ་ཡོད། ། གནའ་མི་
བོད་གྱི་གཏམ་དཔེ་ལ། ། དཔེ་གཞག་ན་འདྲ་མ་ཨེ་འདྲ་གདའ། ། མདའ་སྐྱེན་
པོའི་རྒྱབ་ལ་མཐེབ་ ཅིག་དགོས། ། མཐེབ་མེད་ན་མུན་ནག་མདའ་འཕེན་་་་་་
རེད། །ཁ་བདེ་མོའི་རྒྱབ་ལ་རྒྱུ་ཞིག་གདོས། །རྒྱུ་མེད་ན་ཁ་མཆུ་ཕམ་རྒྱུ་རེད། །
ལྕེ་དམར་མོ་གཡུགས་དང་མ་གཡུགས་མེད། །ཕོ་ངར་མའི་རྒྱབ་ལ་དཔུང་ཞིག་
དགོས། ། དཔུང་མེད་ན་ཝ་མོ་ཇུས་ཤོར་རེད། །ཨེ་རེད་སེང་ཆེན་དགོངས་པ་
བཞེས། །རྒྱུ་གལ་སྲིད་ང་རང་འགྲོ་དགོས་ཚེ། །རྐྱེན་ཆག་སྒོ་གར་ཡོང་མི་ཤེས་
དུས། ། ཨ་ ཁུའི་ལས་དེ་ཅི་འདྲ་ འགྲུབ། ། སྲིན་ཕྲུག་ཨ་ བསེ་ གཡུ་ རལ་ དེ། །
བཟུང་ཐབས་འཐབ་ཇུས་ཅི་འདྲ་ཡིན། །ཁྱེད་ཟག་མེད་མངོན་ཤེས་མཁྱེན་པའི་
དུས། །གཏམ་མ་གསང་བླ་བོ་དྲང་གཏམ་འཛོད། ། གླུ་མཐོལ་བ་བྱུང་ན་བཟོད་
པར་བཞེས། ། །
ཅེས་ཞུ་བའི་གླུ་དེ་ལྟར་ཕུལ་པ་དང༌། རྒྱལ་མཆོག་ཆེན་པོ་སངས་རྒྱས་གེ་
སར་གྱིས་ཞལ་འཛུམ་ཙམ་མཛད་དེ་ཨ་ཁུ་ཁྱེད་ལ་དཔའ་རྩལ་དང། རྟགས་མ་
འཛོམས་ལུགས་ཁྱོད་རང་ཟེར་བ་བདེན་པ་རེད། ལ་ཆེན་ཁྱེད་གྱི་དཔུང་་་་
རོགས་ལ་ང་འགྲོ་ཆོག་གསུངས་པ་དང༌། ཁྲོ་ཐུང་དགའ་ཐག་ཆོད་ནས་ཨོག་
ཚོམ་ལ་ཤད་ཤད་ལན་གསུམ། ཨ་ར་གཡས་བྱུག་གཡོན་བྱུག དབུ་ཡི་རལ་
109



པ་ཕར་དཀྲུག་ཚུར་དཀྲུག་གིས་བསྡད། དཔའ་བོ་རྣམས་ཀྱི་བསམ་པར་སྐྱེས་
བུ་ཆེན་པོ་ཁོང་གང་འདྲ་བྱས་ནས་ཕེབས་རྩིས་ཡོད་ན་བསམ་བཞིན་པའི་སྐབས།
སྐྱེས་བུ་ཆེན་པོ་ཁོང་གསེར་གྱི་སྦྲང་འབུ་ཞིག་ལ་སྤྲུལ་ཏེ་འཁོར་གསུམ་དགྲ་དར་
འཚུབ་བེར་ཁྲོ་ཐུང་གི་དབུ་ཡི་རལ་པ་གསེབ་གབ་ནས་སོང་། ལྷ་རྟ་རྐྱང་རྒོད་
འཕེལ་པོ་ཁོང་རིན་ཆེན་སྒ་སྲབ་ཉིལ་ལེར་ཁྲོ་ཐུང་ཨོག་ཚོམ་གསེར་ཀྱི་མེ་ལོང་
ནང་དུ་འཐིམ་ནས་སོང་། ཁྲོ་ཐུང་གིས་རྟ་ཕོ་གསེར་བྱ་ལྡིང་ཤེས་དེ་སྲིན་རྟ་
འཕར་བ་རྔ་ནག་གི་མདོག་ལ་བསྒྱུར་ནས་ཁྲ་འཚུབ་འཚུབ་འོད་མེར་མེར་གྱིས་རྒྱ་
ནག་རི་བོ་རྩེ་ལྔ་ཨ་བསེ་གནས་པའི་ཡུལ་དུ་འབྱོར་བ་དང་། ཨ་བསེའི་བསམ་
པར་ངའི་ཕ་ཁེ་ཚེ་རལ་པ་སྲོག་གཅོད་མཁན་སྟག་རོང་ཊ་རུ་མགོ་ཁོ་འབྱོར་བ་ཅི་
ཡིན་ནམ། ཡིན་ཀྱང་ཁོ་ཡི་གདོང་ཅིག་བཀག་དགོས་བསམ་ནས་ལག་གཡས་
ནས་གནམ་ལྕགས་རལ་གྲི་འཕྱར། གཡོན་ནས་མདའ་གཞུ་ཆ་གཅིག་བླངས་
ཏེ་ཁྲོ་ཐུང་ལ་སྡིག་མོ་བྱེད་པའི་ཨ་བསེས་གླུ་འདི་སྐད་ཅིག་བླངས་སོ།
ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་ལྷ་
ཞིག་འབོད་ལ་འདི། ། ནམ་མཁའ་མཐོ་བའི་ཡང་སྟེང་ནས། ། ཐེའུ་རངས་་་་
དཀར་ནག་ཁྲ་གསུམ་མཁྱེན། །མཁྱེན་གཟིགས་ཨ་ཕོའི་ཁ་འཛིན་མཛོད། །ས་
གཞི་ལྷུན་པོའི་ཡང་སྟེང་ནས། ། ཐེའུ་རངས་མཁན་པ་རྒན་མོ་ཁྱེད། ། དུས་དེ་
རིང་ཨ་ཕོའི་དཔུང་རོགས་མཛོད། །ས་འདི་དང་ས་ངོ་མ་ཤེས་ན། །ཤར་རྒྱ་ནག་
རི་བོ་རྩེ་ལྔ་རེད། །ལྷ་འཇམ་དཔལ་དབྱངས་ཀྱི་གྲུབ་གནས་རེད། །ཕོ་ང་འདྲ་ང་
ངོ་མ་ཤེས་ན། ། ཨ་བསེ་གཡུ་ཡི་རལ་པ་ཟེར། །གཡུ་ཡི་སླས་མོ་སྔོ་ཤས་ཡོད། །
དུང་གི་སྣམ་བུ་སུམ་བརྩེགས་ཡོད། །བྱུ་རུའི་རས་ཤམ་ཆ་དགུ་ཡོད། །གཟི་ཡི་རྒྱ་
ཆགས་ཉིས་བརྩེགས་ཡོད། །ཕོ་རྒྱུ་ནོར་ཆེ་བའི་བུ་གཅིག་ཡིན། །ཁོ་རེ་ཉོན་དང་
ཕ་ཡི་བུ། ། གླིང་དཀར་ཁྲ་མོའི་ས་ཆ་ནས། ། མི་ཨོག་ཚོམ་ར་ཕོ་འདྲ་ལེ་མ། །
གཏམ་ངོ་གཉིས་ཤོད་མཁན་ཁྲོ་ཐུང་འདྲ། ། ཁྱོད་འདི་རུ་ཡོང་དོན་ ཅི་ཞིག་་་་
ཡིན། །ཕོ་གཡོ་ཆེན་ཁོག་པ་རི་ལས་ཆེ། །བློ་ཆུང་ཁོག་པ་གནམ་ལས་ཡང་། །ཕོ་
110



ཤ་པ་ཁྱོད་དང་འཕྲོད་ལུགས་ལ། །དུས་ད་ལོ་རྒྱ་ཡི་ས་ཆ་ལ། །རྒྱུ་འདྲེ་ལྔ་བ་དགུ་
བརྩེགས་དེ། །རྒྱུ་ཞིང་ཆེན་བཅོ་བརྒྱད་གྲགས་ལེ་ཡིན། ། གླིང་རུའི་ཇོ་རུ་ནག་
ཚོགས་ཀྱིས། ། དམར་བསད་ཁྲག་ལ་བསྒྲལ་ནས་ཐལ། ། ད་རེས་སྟག་རོང་ཁྲོ་
ཐུང་ཁྱོད། ། ཤར་གླིང་དཀར་སྟོད་ལ་མི་སྡོད་ནས། ། ཤར་རྒྱ་ནག་རི་བོ་རྩེ་ལྔ་
ལ། །ང་ཨ་བསེའི་རྗེས་འདེད་ཡོང་དོན་ཅི། །དཔའ་རྒྱ་ཚ་དམར་བསད་བཏང་
ལེ་ཡིན། ། བུ་སྣང་ངུ་མདའ་འབེན་བཞག་ལེ་མིན། ། གླིང་ཁྲ་མོའི་སྐུ་མཁར་་་
བཤིག་ལེ་མིན། །སྨན་འབྲུག་མོ་བཙན་འཕྲོག་བྱས་ལེ་མིན། ། གོ་ཨེ་བྱུང་སྟག་
རོང་ཊ་རུ་མགོ ། །ལུས་རྒས་རྒྱུ་མེད་ལེ་ཊ་རུ་མགོ ། ཤི་རྒྱུ་མེད་ལེ་ཕུང་རྒན་
ཁྱོད། ། དུས་དེ་རིང་ཉི་མའི་གདོང་གང་ལ། ། ཕོ་ཨ་ བསེ་ང་ཡི་རྗེས་འདེད་་་་
བྱས། ། འདེད་དགོས་ལེ་རྒྱུ་མཚན་ཅི་འདྲ་ཡིན། ། ངའི་གནམ་ལྕགས་རལ་གྲི་
ཐོག་འབེབས་འདི། །དེ་རིང་ཨ་ཁུ་ཁྱོད་ལ་ཡོད། །ལུས་འབྱུང་གཞི་ཚལ་བ་བཞི་
བཤགས་གཏོང་། ། སྙིང་དམར་པོའི་ཤ་ཁྲག་མཆོད་པ་འབུལ། ། མདའ་གཅིག་
འདོ་བ་རྟ་ལ་ཡོད། ། རྟ་འདོ་ཆེན་ཐང་ལ་ལྷུང་ལེ་བཟོ། །ལས་དེ་གཉིས་ཨ་ཕོས་
མ་ཐོན་ན། །ང་གཡུ་རལ་མིན་པའི་རྟགས་ལ་ཞོག ། གོ་ན་རྣ་བའི་དཀྱིལ་ལ་
ཞོག །་
ཅེས་ཟེར་ནས་རལ་གྲི་ནམ་མཁར་འཕྱར་བ་དང༌། འགྲན་མེད་སྟོབས་
ཀྱི་རྒྱལ་པོ་སངས་རྒྱས་གེ་སར་ཁོང་ཁྲོ་ཐུང་གི་དབུ་སྐྲའི་གསེབ་ནས་དགྲ་ལྷའི་
དཔུང་དང་བཅས་པ་དམར་འཚུབ་འཚུབ། འོད་མེར་མེར་ཡོད་པ་མཐོང་བ་
དང༌། ཨ་བསེ་བྲག་གི་གསེབ་ནས་ཕར་བྲོས་ནས་རི་བོ་རྩེ་ལྔའི་བྲག་ཕུག་ནང་
ནས་བཤགས་ཏེ་སྟོད་རྒྱ་གར་མ་བསུ་རི་ཡི་བྲག་ཕུག་ནང་དོན་སོང་བར་གདའ།
ཨ་ཁུས་གནམ་ལྕགས་འཕྲུལ་གྱི་ཞགས་ས་ལག་ཏུ་ཐོགས་ཏེ་རླུང་དམར་ཞིག་ལ་
ཆིབས་ཤིང་རྗེས་འདེད་སོང་ནས་སྟོད་རྒྱ་གར་ཕྱོགས་སུ་སླེབས། ཝཱ་རཱ་ཎ་སཱིའི་
གཡས་ཟུར་རྟ་མཆོག་གྲོང་གི་མར་གཤམ་ནས་ཨ་བསེ་དེ་རུ་སླེབས་པ་དང་ཁྲོ་
ཐུང་ཁོང་གཉིས་གདོང་ཐུག་བྱུང་བ་དང་། ཨ་བསེས་ཁྲོ་ཐུང་ལ་ཁུ་ཚུར་ཞིག་
111



བརྡུང་། འགྲན་མེད་སྟོབས་ཀྱི་རྒྱལ་པོས་ཕྱག་མདའ་གཅིག་འཕངས་བས་ཨ་
བསེའི་སོག་ཁྲབ་ལ་ཐེབས་ནས་མདའ་རྨས་ཆེ་ཙམ་བྱུང་། ཨ་བསེ་མར་བྲོས་
ནས་རྒྱ་ནག་རི་བོ་རྩེ་ལྔའི་བྲག་ཕུག་ནང་ནས་ལ་སྟོད་ཀྱི་བྲག་སེང་གེ་འདྲ་བའི་
མར་གཤཱམ། བྲག་དམར་མདུང་རྩེ་འདྲ་བའི་ནང་ རྒྱུད་ལ་བྲོས་ནས་སོང་།
དེ་ནས་ཁྲོ་ཐུང་དང་གླིང་རྗེ་སྟོབས་ཀྱི་རྒྱལ་པོ་གཉིས་རང་རང་གི་ཆིབས་ཐོག་རུ་
བུད་ནས་ཁྲོ་ཐུང་དེ་སྔོན་ལ་ཐོན། སྐྱེས་བུ་ཆེན་པོ་རྗེས་ནས་ཕར་བྱོན་པའི་
སྐབས་དེར། སྟེང་ནས་ལྷ་ཆེན་ཚངས་པ་དཀར་པོའི་ལྷ་དམག་དུང་ཕྱུར་བཅོ་
བརྒྱུད། བར་ཀྱི་གཉན་ཆེན་སྐུ་ལྷའི་གཉན་དམག་དགུ་ཁྲི་དགུ་འབུམ། འོག་
གི་ཀླུ་རྒྱལ་གཙུག་ནའི་ཀླུ་དམག་རྒྱ་མཚོ་འཁྱིལ་འཁྱིལ་གྱིས་བསྐོར་བ་མཛད་པས་
ཨ་བསེ་འགྲོ་བའི་ལམ་མེད་པར་བྱུང་པའི་སྐབས་དེར། སྡེ་པ་སྒྲོ་རྒོད་མདའ་
བཙན་དེས་ས་གཞི་དཀྱིལ་འཁོར་འདྲ་བའི་སྟེང་དུ་རྟ་དམར་བྱུ་རུའི་མདོག་ཅན་
ལ་སྒ་སྲབ་བསྟད་ནས་དེ་རུ་ཉལ་ནས་ཡོད་པ་དང༌། ཨ་བསེ་དེ་མུར་དེ་རུ་
འབྱོར་ནས་ཡཱ་ ཀ་ གནམ་ གྱི་ སྡེ་པ་སྒྲོ་རྒོད་མདའ་བཙན་ཁྱེད་ཐུག་པ་ཤིན་ཏུ་་
བཟང་། ད་རེས་ཤག་ཕོ་ཁྱེད་གྱི་གེ་སར་དཔོན་བློན་རྣམས་ལ་མགོ་བསྐོར་ཞིག་
བཏང་སྟེ་ང་དེ་ན་ཐལ་ཟེར་མ་ལབ་ཨང་ཟེར་ནས་གསེར་གྱི་དོང་རྩེ་དགུ་བརྒྱ་
ཁོང་ལ་སྤྲད་ནས་ཁོ་བྲག་གི་གསེབ་ལ་གབ་ནས་སོང་། གླིང་གི་རྒྱལ་བློན་་་་
རྣམས་དེ་རུ་འབྱོར་བ་དང་། ལྷ་ཆེན་ཚངས་པ་དཀར་པོས་ལྷ་རྟ་གྲོ་དཀར་
ཆིབས་ནས་ཨ་བསེ་བདས་ནས་སོང་བ་དང་། ཨ་བསེ་བྲག་དམར་གསེབ་ནས་
མར་དོན་ནས་ས་གཞི་དཀྱིལ་འཁོར་འདྲ་བའི་ཡང་སྟེང་རྡོ་ཕོང་བ་གཏེར་སྒམ་
འདྲ་བའི་ནང་དུ་དངོས་མེད་རྫུ་འཕྲུལ་གྱིས་འཐིམ་ནས་སོང༌། རྒྱལ་མཆོག་
ཆེན་པོ་གེ་སར་དཔོན་བློན་རྣམས་རྗེས་སུ་འབྱོར་བ་དང་། དཔའ་ཚ་ཞང་
འདན་མ་བྱང་ཁྲས་ཨ་བསེ་དེ་རྡོ་ཕོང་བ་དེ་ལ་འཐིམ་པའི་བཟོ་ཞིག་གདའ་ཟེར་
ནས་མདའ་ལྟོང་སྤྲད་ནས་མདའ་འཕེན་རྩིས་བྱེད་སྐབས། སྐྱེས་བུ་ཆེན་པོས་
ཅུང་ཙམ་ལྷོད་དང༌། སྔོན་ལ་དགྲ་བོ་དེ་ལ་གསུང་ཚུལ་ཅི་གདའ་རིམ་བཞིན་
112



བལྟ་དགོས་ཡོད་གསུངས་ནས་སྟོང་ཉིད་ཀྱི་ཞགས་པ་རང་འགུགས་དེས་ཕོང་བ་
ཕྱི་ནས་བསྡམས། ཕྱག་གཡས་པའི་སྟེང་ནས་སྟ་ཆེན་བྲག་བ་ཨ་བཤགས་དེ་
འཐེན་ཏེ་སྐུ་རྗེ་སྟོབས་ཀྱི་རྒྱལ་པོ་སངས་རྒྱས་གེ་སར་གྱིས་འགག་མེད་རྡོ་རྗེའི་
རང་སྒྲ་ལ་དྲངས་ཏེ་གླུ་འདི་སྐད་ཅིག་བཞེངས་སོ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། ལྷ་ཀི་ཀི་ཀི་ལ་སྭཱ་ ཧཱ་སཱ། ། ཀི་ཀི་ལྷ་ཡི་
འབོད་པ་ཡིན། ། སྭ་སྭ་རང་གི་ཆོས་ལུགས་རེད། །ས་འདི་ས་ངོ་མ་ཤེས་ན། །
ཤར་ནག་པོ་རྒྱ་ཡི་ས་ཆ་ཡི། ། ཐང་ཆེན་པོ་དཀྱིལ་འཁོར་འདྲ་ལེ་མ། ། ཐང་འདི་
ལ་བྱེ་མ་ཐང་ཆེན་ཟེར། ། རྡོ་ཕ་བོང་ཞུམ་པ་ནག་པོ་ཟེར། ། ཕོ་ང་འདྲ་ང་ངོ་མ་
ཤེས་ན། །ཤར་མདོ་ཁམས་གླིང་གི་ས་ཆ་ནས། ། སྟོད་རྒྱ་གར་ཆགས་པའི་ཨ་ཡ་
ཡིན། ། རྒྱ་ནག་ཆགས་པའི་ཁ་གཏད་ཡིན། ། བོད་གངས་ཅན་ཆགས་པའི་ས་
ཕུད་ཡིན། ། ཤར་གླིང་ལྷ་ཡི་དཀྱིལ་འཁོར་ནས། །ཆོས་སྐུའི་བདེ་མཆོག་ཕོ་བྲང་
ནས། །དཔུང་འགྲན་མེད་དགྲ་ལ་ངོམས་མི་དེ། །ང་འཛམ་གླིང་གེ་སར་རྒྱལ་པོ་
ཟེར། །ང་སྔ་དྲོ་གསོད་པའི་བཤན་པ་ཡིན། །ཕྱི་དྲོ་འདྲེན་པའི་བླ་མ་ཡིན། །རྗེ་
སངས་རྒྱས་སྟོང་གིས་མངགས་ལེ་ཡིན། །གནམ་ས་གཉིས་ཀྱི་ཀ་བ་ཡིན། །དུས་
ད་ལོ་གནམ་ལོ་འདི་གསར་ཐོག ། རྒྱ་ནག་པོ་དབང་དུ་སྡུད་རྒྱུ་ཡིན། ། ཁྱོད་ཨ་
བསེ་འཕྲུལ་གྱི་ངན་སྔགས་དེ། །ང་གེ་སར་དཔོན་ལ་འགྲོ་ལེ་མིན། །ད་འགྲོ་ས་
ཨེ་གདའ་ཕ་ཡི་བུ། །ངས་དེ་རིང་ལྷ་ཞིག་འབོད་ལེ་འདི། །གནས་དག་པ་ཆོས་
སྐུའི་ཞིང་ཁམས་ནས། །རྨ་བྱ་སེར་པོའི་ཁྲི་སྟེང་ནས། །ལྷ་ཆོས་སྐུ་མགོན་པོ་འོད་
དཔག་མེད། ། འཁོར་ཆོས་སྐུ་རྒྱ་མཚོ་ཚོགས་ཀྱིས་བསྐོར། ། དེ་རིང་སྐྱེས་བུའི་
གྲོགས་ལ་བྱོན། ། ཤར་གཡུ་ལོ་བཀོད་པའི་ཞིང་ཁམས་ནས། ། དུང་ལོ་འབར་
བའི་གདན་སྟེང་ནས། ། ཐོག་གསེར་ལོ་བརྩེགས་པའི་ཁྲི་སྟེང་ནས། ། མ་རྗེ་་་
བཙུན་སྒྲོལ་མ་དཀར་སྔོན་རྣམས། །དེ་རིང་སྐྱེས་བུའི་གྲོགས་ལ་བྱོན། ། ཨ་བསེ་
དམ་ལ་འདོགས་རོགས་མཛོད། ། དམའ་རྒྱ་མཚོ་ཆུ་ཡི་དཀྱིལ་འཁོར་ནས། །
113



འདོད་ཡོན་ཀླུ་མཁར་ཁྲ་མོའི་ནང་། །གཡུ་ཁྲི་སྔོན་དོའི་ཡང་སྟེང་ནས། །ཀླུ་རྒྱལ་
གཙུག་ན་རིན་ཆེན་མཁྱེན། །དེ་རིང་སྐྱེས་བུའི་གྲོགས་ལ་བྱོན། །ཨ་བསེ་ཆུ་ལ་
ཤོར་ཀྱང་ན། །དེ་རིང་ཀླུ་རྒྱལ་ལན་ལེ་ཡིན། །ནམ་མཁའ་སྟེང་ལ་འཕུར་ཀྱང་
ན། ། ལྷ་ཆེན་ཚངས་པ་ལན་ལེ་ ཡིན། ། བར་སྣང་རླུང་ལ་འཐིམ་ཀྱང་ན། །
གཉན་ཆེན་སྐུ་ལྷ་ལན་ལེ་ཡིན། ། ངས་དེ་རིང་དགྲ་སྟ་ལག་ནས་འཕྱར། །ཨ་བསེ་
དམ་ལ་འདོགས་རྒྱུ་ཡིན། །ཁྱོད་དེ་སྔ་ཉི་མ་ཕན་ཆོད་ལ། །ཟོག་གསུམ་སྐྱེ་འགྲོའི་
ནོར་གཡང་རྣམས། །ཨ་བསེ་ཁྱེད་ཀྱིས་བརྐུས་ནས་ཡོད། །དབྱར་ཟླ་གསུམ་འོ་
མའི་དཀར་ཕུད་དེ། ། ཨ་བསེ་ཁྱེད་ཀྱིས་བརྐུས་ནས་ཡོད། །སྤང་མེ་ཏོག་རྩི་ཆེན་
རྩྭ་ཤིང་དེ། ། ཨ་བསེ་ཁྱེད་ཀྱིས་བརྐུས་ནས་ཡོད། ། ཁྱོད་སྔ་དྲོ་རྒྱ་གར་རི་ནས་
བསྐོར། ། དགོང་དྲོ་རྒྱ་ནག་ཡུལ་ནས་བསྐོར། ། ཉིན་དགུང་དབུས་གཙང་རུ་
བཞི་མྱུལ། ། ཟོག་གསུམ་སྐྱེ་འགྲོ་ཐམས་ཅད་ལ། ། གནོད་འཚེ་ཆེ་བའི་བདུད་
ཅིག་ཡིན། །ཁྱོད་དེ་རིང་བྲོས་ས་ག་ན་གདའ། །ཨ་བསེ་གཡུ་ཡི་རལ་པ་ཁྱོད། །
འདུལ་མི་སེང་ཆེན་ང་ལ་བབས། །སྐྱབས་ཞུས་ན་སངས་རྒྱས་ང་ལ་ཞུས། །སྐྱེས་
བུ་ང་ཡིས་འདྲེན་སྟོན་བྱེད། །གོ་ན་རྣ་བའི་དཀྱིལ་ལ་ཞོག །མ་གོ་གླུ་ལ་སྐྱོར་རྒྱ་
མེད། །
ཅེས་གསུངས་ཤིང་སྟ་རེ་ལན་གཅིག་གཡུགས་པས་རྡོ་ཕ་བོང་དེ་གའུ་ཁ་ཕྱེ་
བ་ལྟར་བྱུང་། །ཨ་བསེ་གཡུ་རལ་རྒྱལ་པོ་དེ་འདར་སིག་སིག་གིས་གཡུ་ཡི་སླས་མོ་
སྔོ་ ཤས་ ཕར་དཀྲུག་ ཚུར་དཀྲུག་བྱེད་བཞིན་ཚུར་ལངས་ཏེ་ པུས་མོ་བཙུགས།
མཐེ་མོ་སྦྱར་ནས་སྐྱེས་བུར་ཕྱག་དུ་མ་ཡང་ཕུལ་ཏེ་ཁོས་ཞུ་འབུལ་གྱི་གླུ་འདི་སྐད་
ཅིག་ཕུལ་ལོ། །
ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་ལྷ་
ཞིག་འབོད་ལེ་འདི། ། མཐོ་ནམ་མཁའ་གཡང་གི་ར་བ་ནས། ། ལྷ་ཆེན་གནམ་
ཐེལ་དཀར་པོ་མཁྱེན། །དཀར་ཚོགས་ཐེའུ་རངས་སུམ་བརྒྱས་བསྐོར། །དུང་གི་
ར་ཕོ་ཆིབས་ནས་ཕེབས། ། དེ་རིང་ ཨ་བསེའི་ ཁ་འཛིན་མཛོད། ། བར་སྣང་་
114



ཁམས་གྱི་དཀྱིལ་འཁོར་ནས། །ལྷ་བར་མཁྱེན་བར་ཐེལ་ཁྲ་བོ་མཁྱེན། །ཁྲ་བོ་ར་
ཁྲ་སུམ་བརྒྱས་བསྐོར། །གཟི་ཡི་ར་ཕོ་ཆིབས་ནས་ཕེབས། །དེ་རིང་ཨ་བསེའི་ཁ་
འཛིན་མཛོད། ། ས་གཞི་ཆགས་པའི་དཀྱིལ་འཁོར་ནས། ། ལྷ་མར་མཁྱེན་ས་
ཐེལ་ནག་པོ་མཁྱེན། ། ར་ནག་སུམ་བརྒྱ་དྲུག་ཅུས་བསྐོར། ། ར་ནག་ཨོག་ཚོམ་
ཆིབས་ནས་ཕེབས། །དེ་རིང་ཨ་བསེའི་ཁ་འཛིན་མཛོད། །ས་འདི་དང་ས་ངོ་མ་
ཤེས་ན། ། རྒྱུ་ཡི་བྱེ་མ་ཀློང་ཆེན་རེད། ། རྒྱ་ལྔ་བ་དགུ་བརྩེགས་གནས་ཡུལ་་་
རེད། ། ང་འདྲ་ང་ངོ་མ་ཤེས་ན། ། ཨ་བསེ་གཡུ་ཡི་རལ་པ་ཟེར། ། རྡོ་ཕོང་བ་
གཏེར་སྒམ་འདྲ་ལེ་འདི། །རྡོ་གཉིས་ཕོང་བ་ཁ་རྡེབ་ཟར། །འདི་ཡག་རྟགས་མ་
རེད་སྡུག་རྟགས་རེད། །རྡོ་ཧྲུག་གྲོག་མ་ཞུམ་པ་ཟེར། །ང་ཨ་བསེ་གཡུ་ཡི་རལ་
པ་ཅན། ། རྒྱ་ནག་ཞིང་ཆེན་བཅོ་བརྒྱད་ཀྱི། །ལ་ལ་འགྲོ་བའི་སོ་པ་ཡིན། །ཀླུང་
ལ་འགྲོ་བའི་མྱུལ་མ་ཡིན། །ཡིན་ཀྱང་སེང་ཆེན་བཀའ་འོག་ཚུད། ། འགྱོད་པ་
སྐྱེས་རྒྱུ་ཅི་ལ་ཡོད། །ཚེ་སྔོན་ལས་གྱི་བསྐོས་ཐང་རེད། ། བྲག་དམར་མདུང་རྩེ་
འདྲ་ལེ་འདི། །ཕྱི་བལྟས་བྲག་གི་རི་མོ་ཡིན། །ནང་ན་བྱུ་རུའི་ཕོ་བྲང་ཡིན། །ཕོ་
བྲང་འདི་འདྲ་བཞི་ཙམ་ཡོད། ། དར་དཀར་དམར་མང་པོས་བཀབ་ནས་་་་་་
ཡོད། །ཕོ་བྲང་དར་སེང་བཏགས་ལེ་ཡིན། ། ནང་རྒྱུ་ནོར་སྲིད་པའི་ཕ་ནོར་་
ཡིན། །ལྷོ་འཛམ་བུ་གླིང་གི་ནོར་གཏེར་ཡོད། །ནོར་དེ་ཚོའི་ཆགས་ལུགས་ཞུས་
ཀྱང་ན། །མཁར་རྩེ་གསུམ་རྒྱལ་མཚན་སྤུན་གསུམ་ཡོད། ། ཀི་ཀི་རུ་ཡི་ནོར་བུ་
གཅིག ། བཻཌཱུརྱ་ཡི་ནོར་བུ་གཉིས། ། ཨིནྡྲ་ནི་ལའི་ནོར་བུ་གསུམ། །ནོར་བུ་
གསུམ་གྱི་རྒྱལ་མཚན་ཡིན། །རྒྱལ་མཚན་མཁར་གྱི་ནང་རྒྱུད་ལ། །དུང་གི་ནམ་
མཁའ་ཁང་བཟང་ཟེར། ། ཁ་ ཤས་ནམ་མཁའ་འོད་ལྡན་ཟེར། ། རྒྱ་འཇམ་་་་
དཔལ་དབྱངས་ཀྱི་སྒྲུབ་གནས་རེད། །ནོར་བུ་གྲངས་མེད་དེ་ན་ཡོད། །བྱུ་རུའི་
གཟན་ཤན་ཆ་དགུ་ཡོད། །དུང་གི་སྣམ་བུ་གསུམ་བརྩེགས་ཡོད། ། གཟི་ཡི་རྒྱུ་
ཆགས་གསུམ་བརྩེགས་ཡོད། །མཁར་ཀྱི་ནང་ལ་གཟིགས་པས་ན། །དེའི་ནང་
གནོད་སྦྱིན་བང་མཛོད་ཡོད། ། ཨ་བསེ་ང་ཡི་ཁྲབ་རྫོང་ཡོད། །གཡུ་ཕོ་རལ་ཕོ་
115



འདོམ་བཅོ་བརྒྱད་ཡོད། །གཡུ་མོ་རལ་མོ་འདོམ་བཅུ་དགུ་ཡོད། །གཡུ་ཡི་སླས་
མོ་སྔོ་ཤས་ཡོད། །གཡུ་དྲུག་དཀར་བརྒྱ་ཡི་གཡས་ནས་འགྱིངས། ། དྲུག་དམར་
བརྒྱ་ཡི་གཡོན་ནས་འགྱིངས། ། རིན་ཆེན་བྱུ་རུའི་རྭ་ཅོ་ལ། ། བྱུ་རུའི་ ཤྭ་བ་རུ་
རིང་ གཅིག ། བྱུ་རུའི་སྲིན་བུ་ཁུ་ཚུར་གཉིས། ། བྱུ་རུའི་རྒྱལ་མོ་ལོ་ཡག་་་་
གསུམ། །བྱུར་སྣེ་གསུམ་གྱི་དཔའ་ཁྲབ་ལ། །གཡུ་ཆེན་ནམ་མཁའི་མདོག་ཅན་
ཡོད། །མཐོ་དགུང་སྔོན་དབྱིངས་ལ་ཚད་ཀྱང་ན། །གཡུ་ཡི་འོད་ཀྱིས་ཉི་ཟླ་་
སྒྲིབ། ། གཡུ་ཆུང་ནམ་མཁའ་མདོག་ཆུང་ཡོད། ། ས་གཞི་སྟེང་ལ་བཞག་ཀྱང་
ན། །འཛམ་གླིང་ཆགས་ལུགས་ལག་གསལ་ཡིན། །གཡུ་ཆུང་ནམ་མཁའི་མདོག་
ཆུང་ལ། །གཡུ་ཡི་དར་ཟིང་བཅོ་བརྒྱད་ཡོད། །ནམ་མཁའ་སྟོང་ཉིད་འོད་ཀྱིས་
ཁེངས། ། ཤར་ནག་པོ་རྒྱུ་ཡི་ས་ཆ་ལ། །རྒྱུ་ཞིང་ཆེན་བཅོ་བརྒྱད་ཆགས་ལུགས་
དེ། །གཡུ་ཡི་འོད་ནང་གསལ་ནས་ཡོང༌། ། སྟོད་རྒྱ་གར་ཆོས་ཀྱི་ས་ཆ་ལ། །ཆོས་
སངས་རྒྱས་བསྟན་པ་དར་ལུགས་དེ། ། གཡུ་ཆེན་འོད་ནང་གསལ་ནས་ཡོང་། །
དབུས་ཀྱི་ཇོ་བོ་ཞལ་དཀར་དེ། །བསྟན་པ་ཚུགས་ལུགས་ཅི་ཡིན་དེ། །གཡུ་ཡི་
འོད་ནང་གསལ་ནས་ཡོང༌། ། དེས་མི་ཚད་ཞགས་པ་རྣམ་གསུམ་ཡོད། ། གཡུ་
ཞགས་སྔོན་མོ་ནམ་མཁའ་དེས། ། ཐོག་གནམ་ལྕགས་ཡིན་ཡང་བཟུང་ནས་་་
ཡོང་། ། འབྲུག་ཕོ་ཐོང་ཡིན་ཡང་བཟུང་ནས་ཡོང་། ། གཟའ་ཁྱབ་འཇུག་ཡིན་
ཡང་ཐར་ས་མེད། །ཞགས་པ་ནོར་བུ་ཁྱུང་རིང་དེས། །ལྷ་གནས་སོ་གསུམ་མན་
ཆོད་ནས། །འོག་འདྲེ་སྲིན་འབྱུང་པོ་ཡན་ཆོད་བཅས། །ཞགས་པ་དེ་ཡི་འོག་ལ་
ཡིན། ། ཕོ་འདྲེ་གཡས་ནས་ངར་ས་མེད། ། མོ་འདྲེ་གཡོན་ནས་ངུ་ས་མེད། །
ཞགས་པ་དེ་ཡིས་བཟུང་ནས་ཡོང་། ། ཞགས་པ་ནོར་བུ་ཁྱུང་ འདེབས་དེ། །
དམའ་རྒྱ་མཚོའི་ནང་ལ་གཡུགས་ཀྱང་ན། །འོག་ཀླུ་ཡུལ་ནོར་བུ་ཅི་ཡོད་དེ། །
ཞགས་པ་དེ་ཡིས་བཟུང་ནས་ཡོང་། །ད་རེས་ནོར་བུ་ཅི་ཡོད་རྣམས། །རྗེ་སངས་
རྒྱས་ཁྱེད་ལ་ཕུལ་པས་ཆོག ། ང་ཨ་བསེ་སྲོག་གི་སྐྱབས་རྟེན་ཞུ། །དེ་ནས་གླིང་
གི་རྒྱལ་བློན་རྣམས། །མ་བཞུགས་ཕོ་བྲང་ནང་དུ་བྱོན། །རྒྱུ་ནོར་ཅི་དགོས་རིམ་
116



བཞིན་འབུལ། །བྱམས་སྙིང་རྗེའི་སྒོ་ནས་ཐུགས་རྗེས་གཟིགས། །
ཞེས་གླུ་དེ་ལྟར་ཕུལ་བཞིན་རང་ལུས་སུ་ལུ་སྤྲུག་སྤྲུག་གིས་གནས་པ་དང་།
གླིང་གི་ཁྲིམས་དཔོན་འདན་མས་ཡ་ཨ་བསེ་སྟོབས་ཀྱི་རྒྱལ་པོ་ཁྱེད་ཀྱིས་དེ་སྔ་
ཕན་དང་ཚུན་ཆོད་ལ་རྒྱ་འཇམ་དཔལ་དབྱངས་ལ་མཆོད་པ་དང་། འཕགས་
པ་གནས་བརྟན་བཅུ་དྲུག་བཅས་ལ་ཟས་ནོར་ཕུན་སུམ་ཚོགས་པ་ཕུལ་ཡོད་མེད་
ཅི་མི་ཤེས། ད་ལྟ་ང་ཚོའི་ལག་ཏུ་འབྱོར་རྗེས་བཙོན་ཆེན་གྱི་འགྲོ་ལུགས་འདེད་
ན་མ་ གཏོགས་མི་ཡོང་གསུངས་ནས་རྒྱབ་བཀྱིག་ ཨ་ལོང་ བཞིན་དུ་བསྒྲོགས།
མདུན་བཀྱིག་གྲུ་གུ་བཞིན་དུ་བསྡམས་ནས་ཨ་དཀར་གཙོས་པའི་མི་གསུམ་གྱིས་
ཞགས་པ་རེ་སྐེད་པ་ལ་བརྒྱབ་ཏེ་ཨ་བསེ་སྔོན་ལ་འཁྲིད། གླིང་གི་རྒྱལ་བློན་
རྣམས་རྗེས་སུ་འགྲོ་ནས་ཕོ་བྲང་འཇའ་འོད་འཁྱིལ་བའི་ཤར་ཕྱོགས་སུ་འབྱོར་བ་
དང་། ཨ་བསེས་གསེར་ཀྱི་ལྡེ་མིག་བཅུ་གསུམ། གཡུ་ཡི་ལྡེ་མིག་བཅུ་གསུམ།
དུང་གི་ལྡེ་མིག་བཅུ་གསུམ་དེ་ངའི་རྣ་ཅོག་གཡས་པའི་སྟེང་ལ་ཡོད་པས་ཁྱེད་
རྣམས་ཀྱིས་ཚུར་འཐེན་རོགས་ཞུས་པ་དང༌། སྐྱེས་བུས་ལྡེ་མིག་ཚུར་བླངས་ཏེ་
སྒོ་མོ་ཕྱེ་ནས་ཁོང་རྣམས་དུང་གི་ནོར་བུ་ཁང་བཟང་ནང་དུ་འབྱོར། ཨ་བསེས་
ནོར་བུ་བསམ་གྱི་མི་ཁྱབ་པ་ཚང་མ་གླིང་རྒྱལ་བློན་རྣམས་ཀྱི་ཕྱག་ཏུ་ཕུལ། དེ་
ནས་ཤར་ལ་གསེར་ཀྱི་ཕོ་བྲང༌ ནུབ་ལ་དུང་གི་ཕོ་བྲང་། དཀྱིལ་ལ་བྱུ་རུའི་
ཕོ་བྲང༌། ཕོ་བྲང་གསུམ་གྱི་ནང་ནས་ཨ་བསེའི་ཁྲབ་རྫོང་ཇི་ཡོད་རྣམས་གླིང་
པས་ གཏེར་བླངས་ཐོན་པ་དང༌། རྒྱལ་མཆོག་དམ་པས་ ཨ་བསེར་དབང་་་
བསྐུར་དང་བྱིན་རླབས། མཆོད་རྟེན་བཀྲ་ཤིས་བུམ་པའི་ནང་ནས་ཚེ་ཡི་་་
བདུད་རྩི་གནང༌། རིག་པ་དཀར་ནག་ཡལ་བ་དང་། བྱང་ཆུབ་ཀྱི་སེམས་
ཐོབ། ཤ་ཡི་བ་སྤུ་འཐོར། ཆོས་སྐུའི་གདམས་ངག་ཡིད་དུ་ཤར་ནས་མིག་
ནས་མཆི་མ་ཧྲིལ་ཧྲིལ་གིས་རྒྱལ་པོ་ཆེན་པོར་ཕྱག་དུ་མ་ཡང་ཕུལ། དེ་ནས་
ཁྲིམས་གཅོད་འདན་མས་བཀྱིག་ ཐག་བཀྲོལ་ནས་ཨ་བསེ་གཡུ་ཁྲིའི་སྟེང་ལ་་་་
བཞག སེང་ཆེན་གསེར་ཁྲིའི་སྟེང་ལ་བཞུགས། བློན་པོ་རྣམས་རང་འབབ་
117



ཀྱི་དངུལ་ཁྲི་དང་དུང་ཁྲིའི་སྟེང་ལ་བཞུགས་ཤིང་ཨ་བསེའི་ཁྲབ་རྫོང་ཇི་ཡོད་
རྣམས་དྲེའུ་ཉིས་བརྒྱར་རྒྱབ་ཆ་ལོང་བ་ཞིག་མཛད་རྗེས་སྐྱེད་བུས་ཨ་བསེ་གཡུ་ཡི་
རྒྱལ་པོར་བཀའ་བཀོད་མཛད་པའི་གླུ་ཞིག་ཕུལ་སོང་། །
ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་ལྷ་
ཞིག་འབོད་ལ་འདི། ། སྟེང་ནས་སངས་རྒྱས་བཟང་གསུམ་མཁྱེན། །བར་ནས་
ཡི་དམ་ལྷ་ཚོགས་མཁྱེན། །འོག་ནས་མཁའ་འགྲོ་ཆོས་སྐྱོང་མཁྱེན། །ཐུགས་མ་
གཡེངས་རྒྱལ་པོའི་གྲོགས་ལ་བྱོན། །ས་འདི་ས་ངོ་མ་ཤེས་ན། །རྒྱ་ནག་པོ་ཡུལ་
གྱི་ས་ཁུལ་རེད། །ང་འདྲ་ང་ངོ་མ་ཤེས་ན། །ཚེ་སྟོད་དབང་པོ་ཡར་དར་དུས། །
རྨ་སྨད་གཡུ་ལུང་གསུམ་མདོ་རུ། ། སྦེ་ཨབ་ར་གཉིས་ཀྱི་སྟག་འཐུལ་བྱས། །དེ་
དུས་ཁྲམ་པ་ཇོ་རུ་ཟེར། །དགུང་ལོ་ལྔ་གསུམ་བཅོ་ལྔའི་ཐོག ། ཀླུ་བཙན་རྒྱལ་
པོར་ཐོད་མདའ་སྤྲད། །དེ་སྐབས་དམག་དཔོན་དགྲ་འདུལ་ཟེར། ། ཚེ་མདའ་
དུས་གསུམ་སངས་རྒྱས་ཡིན། ། གླུ་འདི་གླུ་ངོ་མ་ཤེས་ན། ། མཐའ་དབུས་མེད་
པའི་གླུ་ཞིག་ལེན། །འགག་པ་མེད་པའི་ངག་ཞིག་འགུགས། ། གླུ་མགོ་འགྱིངས་
ཤིང་འགྱིངས་ནས་ལེན། ། ལྷ་ཆེན་ཚངས་པ་འགྱིངས་ཤིང་འགྱིངས། ། གླུ་སྐེད་
འཚུབ་ཅིང་འཚུབ་ནས་ལེན། ། གཉན་ཆེན་སྐུ་ལྷ་འཚུབ་ཅིང་འཚུབ། ། ཀླུ་་་་
མདའ་མཐའ་ཞིང་མཐའ་ནས་ལེན། ། ཀླུ་རྒྱལ་གཙུག་ན་མཐའ་ཞིང་མཐའ། །
མཐའ་དབུས་མེད་པའི་ གླུ་ལེན་འདི། །བསམ་ ཤེས་ན་འགག་མེད་ཆོས་སྒྲ་་་་
ཡིན། ། ད་ཉོན་དང་ ཨ་ བསེ་གཡུ་རལ་བུ། ། ཤར་ རྒྱ་ནག་ རི་བོ་རྩེ་ལྔ་ལ། །
འཕགས་པ་སྤྱན་རས་གཟིགས་དབང་གཅིག ། དཔའ་མི་འགྱུར་ཕྱག་ན་རྡོ་རྗེ་
གཉིས། ། ཐུགས་མི་འགྱུར་འཕགས་པ་འཇམ་དཔལ་གསུམ། ། རིགས་གསུམ་
མགོན་པོའི་རྣམས་སྤྲུལ་དེ། །བསམ་ཤེས་ན་སྐྱེས་བུ་ང་རང་ཡིན། ། རིགས་་་
གསུམ་གཅིག་བསྡུས་སངས་རྒྱས་ཟེར། ། ཁྱོད་ཨ་བསེ་གཡུ་ཡི་རལ་པ་ཡིས། །
འཕགས་པ་གནས་བརྟན་བཅུ་དྲུག་གཅིག ། འཕགས་པ་འཇམ་དཔལ་་་་་
དབྱངས་དང་གཅིག ། མཆོད་རྟེན་བཀྲ་ཤིས་འོད་འབར་སོགས། །ཕྱག་དང་
118



མཆོད་ པ་ འབུལ་ཡོད་ ཟེར། ། ཁྱོད་ ཟེར་ བའི་ གཏམ་དེ་བདེན་རྩིས་ བྱེད། །
གནས་སྐབས་འདི་ཡིན་ལབ་ལོང་མེད། །དེ་ནས་ཨ་བསེ་གཡུ་རལ་བུ། །གསེར་
ཀྱི་ཁྲབ་ཆེན་བཅུ་གསུམ་གཅིག ། གསེར་གྱི་རྨོག་དཀར་བཅུ་གསུམ་གཉིས། །
གསེར་གྱི་དར་འཕྲུ་བཅུ་གསུམ་གསུམ། དེ་གསུམ་གླིང་དཀར་དཀྱིལ་ལ་བཞག
གཡུ་ཡི་ཁྲབ་ཆེན་བཅུ་གསུམ་གཅིག ། གཡུ་གཏེར་སྔོན་མོ་དར་དཔྱངས་
གཉིས། །གཡུ་མོ་བཅུ་གསུམ་རྨོག་དཀར་གསུམ། །ཆུ་དར་སྔོན་མོའི་དར་ཁྲབ་
བཞི། །བྱུ་རུའི་ཁྲབ་ཆེན་བཅུ་གསུམ་ལྔ། །ཁྲ་མཁར་བྱུ་རུའི་རས་གུར་དྲུག །
བྱུ་རུའི་རྨོག་དཀར་བཅུ་གསུམ་བདུན། ། དར་དམར་རིན་ཆེན་བཅུ་གསུམ་་་
བརྒྱུད། །དུང་གི་ཁྲབ་ཆེན་བཅུ་གསུམ་དགུ། །དུང་གི་རྨོག་དཀར་བཅུ་གསུམ་
བཅུ། །བཅུ་འཛོམས་གཡང་གི་རྟེན་འབྲེལ་དེ། ། དར་དཀར་སེར་དམར་ལྗང་
འཛོམས་པ་འདི། ། གླིང་དཔའ་རྟུལ་རྣམས་ལ་འབུལ་རྒྱུ་གྱིས། །ད་རེས་ཨ་བསེ་
གཡུ་རལ་བུ། །འགྲོ་དྲུག་སེམས་ཅན་ཐམས་ཅད་ ལ། །མཐོ་སྲིད་པའི་རྩེ་མོ་
མན་ཆོད་གཅིག །ཤི་དམྱལ་ཁམས་བཅོ་བརྒྱད་ཡན་ཆོད་གཉིས། །རྒྱུ་དུ་རུ་ཁ་
པ་ཚུན་ཆོད་གསུམ། ། སྟོད་རྒྱ་གར་ཆོས་ལམ་མན་ཆོད་བཞི། ། སེམས་ ཅན་་་
གཅིག་ལ་མ་གནོད་ལེ། །ད་རེས་ཨ་བསེས་ཁས་ལེན་བྱེད། ། ཕོ་ཁྱོད་རང་ཟེར་
ཟེར་དེ་རང་རེད། ། ཤི་ཚེ་ན་བདུད་ལ་ཨ་ཕོ་ཞུ། ། ཕོ་ཆོས་མེད་འཁོར་བ་སྟོང་
འཁྱམས་དེ། །དཔོན་ཆོས་རྒྱལ་མཇལ་དུས་ཁག་པོ་རེད། ། ཆོས་མེད་བླ་མའི་
ཆོས་བརྫུ་དེ། ། རྒྱུ་རིན་ཆེན་དཀོར་ཟས་བཟས་བཟས་ཀྱིས། ། བལྟ་བསྒོམས་
ཆོས་འདོན་ཕར་ལ་ཞོག ། མཐའ་མ་དམྱལ་བའི་རྟིང་རྡོ་རེད། །དཔེ་དེ་དོན་
བཞིན་དུ་ཡིད་ལ་འཇོག ། ཁྱོད་དེ་རིང་སྐྱབས་ཡུལ་ང་ལ་ཞུ། །རྒྱལ་བ་རིགས་
ལྔས་བྱིན་གྱིས་རླབས། ། དགེ་འདུན་མང་ཚོགས་རྣམས་ཀྱི་ནང་། ། སངས་རྒྱས་
འབྲས་སྤུངས་འཁོར་བའི་ན། །ཤཱཀྱ་ཐུབ་པའི་བཀའ་ཆོས་སྒྲུབས། །པདྨ་འབྱུང་
གནས་ཡིད་ལ་སྒོམས། ། རང་དོན་བཛྲ་གུ་རུ་སྒྲུབས། ། ཉིན་མཚན་ཐུགས་རྗེ་
ཆེན་པོ་སྒོམས། ། སེམས་ཅན་དོན་ལ་མ་ཎི་དྲོངས། །ཤར་ནག་པོ་རྒྱ་ཡི་ས་ཆ་
119



ལ། །ངེད་རྒྱལ་བློན་རྒྱ་ལ་བྱོན་པའི་དུས། །རྒྱ་ནག་པོའི་ཁྲོམ་གཤོམས་བྱེད་ཉིན་
མོ། །ཨ་བསེ་ཁྱེད་ཀྱི་རྒྱུ་ནོར་ནང་། །དུང་གི་སྣམ་བུ་གསུམ་བརྩེགས་གཅིག །
བྱུ་རུའི་གཟན་ཤམ་བཅུ་གསུམ་གཉིས། གཟི་ཡི་བརྒྱ་ཆགས་གསུམ་བརྩེགས་
གསུམ། །གཡུ་ཡི་སྲས་མོ་སྔོ་ཤས་བཞི ། གཡུ་ཕོ་རལ་ཕོ་འདོམ་བཅོ་བརྒྱད་
ལྔ། ། མོ་རལ་མོ་འདོམ་བཅུ་དགུ་དྲུག ། གཡུ་ཆེན་ནམ་མཁའི་མདོག་ཆེན་
བདུན། །གཡུ་ཆུང་ནམ་མཁའི་མདོག་ཆུང་བརྒྱད། །བྱུ་རུ་རྒྱལ་མོ་ལོ་ཡག་དགུ་
གླིང་དཀར་པོའི་ཇུས་ལ་ཕན་ངེས་དགོས། །རྒྱ་ནག་པོའི་ཡུལ་ལ་ལྟད་མོ་ལྟོས། །
ལྷོ་འཛམ་བུ་གླིང་ལ་རྒྱུ་ངོམས་བརྒྱབ། །རིན་ཆེན་ནོར་བུའི་ཕ་ཟོག་དེ། །བསྡུས་
བཞག་ནས་ཀུན་ལ་མི་ཕན་ཏེ། །རྒྱུ་རིན་ཆེན་ཕར་འགྲོ་ཚུར་འོང་རེད། །ཚོང་ཁེ་
སྐྱེད་ཧམ་པ་སུ་ཆེ་རེད། །ཨེ་རེད་ཁྱོད་རང་བསམ་བློ་ཐོངས། །དེ་རིང་ཉི་མའི་
གདོང་གང་ལ། །བཀྲ་ཤིས་ཚེ་ཡི་བུམ་པའི་ནང་། །ཐུགས་རྗེ་ཚེ་དཔག་མེད་
མགོན་གྱི། །འཆི་མེད་ཚེ་ཡི་ཚེ་དབང་དེ། །དེ་རིང་ཨ་བསེ་ཁྱོད་ལ་གནང་། །ཉི་
མ་དེ་རིང་ཕན་ཆོད་ནས། །ཁྱོད་ཕོ་བྲང་འདིའི་ནང་ཆགས་པར་གྱིས། །གསེར་
སྒོ་གཡུ་སྒོ་དུང་སྒོ་གསུམ། །ཕྱོགས་བཞིའི་སྒོ་ཆེན་བཞི་པོ་ལ། །གསེར་ཐམ་རིན་
ཆེན་འབར་བ་ཡིས། །དམར་པོ་དམ་ཕྲུགས་ནོན་རྒྱུ་ཡིན། ། ཁྱོད་ཨ་བསེའི་ཡིད་
ལ་དེ་ལྟར་ཞོག ། མ་གོ་གླུ་ལ་སྐྱོར་རྒྱུ་མེད། །
ཅེས་གསུངས་པས། ཨ་བསེས་སྐྱེས་བུས་གསུངས་པར་མངོན་པར་་་
བསྟོད། སྐྱེས་བུས་བཅོམ་ལྡན་ཚེ་དཔག་མེད་མགོན་གྱི་སྐུ་མངོན་སུམ་བསྟན་
ནས་ཚེ་ཡི་དབང་བསྐུར་ཡང་དག་པ་ཞིག་གནང་སྟེ་ཨ་བསེ་གཡུ་རལ་རྒྱལ་པོ་དེ་
ཕོ་བྲང་གི་ནང་དུ་བཅུག ཕྱོགས་བཞིའི་སྒོ་ཆེན་བཞི་དེ་དཔའ་རྟུལ་རྣམས་
ཀྱིས་བརྒྱབ་རྗེས། སྐྱེས་བུས་གསེར་ཐམ་རིན་ཆེན་འབར་བའི་ཐམ་ཀ་མནན།
ཨ་བསེས་འགྲོ་བ་རིགས་དྲུག་སེམས་ཅན་ཐམས་ཅད་ལ་གནོད་མི་སྐྱེལ། སྲོག་
མི་གཅོད་པའི་ཁས་ལེན་དམ་བཅའ་བཅས་བྱས་ནས་ཕོ་བྲང་དུ་གནས་པར་་་
གདའོ། ། ། །
120



ལེའུ་དྲུག་པ།
བྱ་ཆེན་ཤང་པ་སྤུན་གསུམ་གྱིས། །
གླིང་དམག་སླེབས་ཞེས་འཕྲིན་ཆ་སྐྱེལ། །
རྒྱ་རྗེའི་སྲས་མོ་བུ་མོ་བདུན། །
གླིང་དམག་གར་གདའ་བལྟ་བར་འོང་། །
a
དེ་ནས་གླིང་རྗེ་རྒྱལ་བློན་རྣམས་ཨ་བསེའི་ཁྲབ་རྫོང་ཕབ་ནས་ཤར་རྒྱ་ནག་
རི་བོ་མཆོག་རབ་གྱི་གཡོན་ཟུར། རྒྱ་ནག་གླང་ཆེན་འགྱིང་རིའི་ཡར་མཐའ།
ལ་ཐོད་པད་མ་གྲུ་བཞིའི་སྟེང་དུ་སྒར་བཏབ་ནས། སྒར་འགོ་གངས་རི་སྤུངས་
འདྲ། སྒར་སྐེད་གཡུ་མཚོ་འཁྱིལ་འདྲ། སྒར་འདབས་ཆུ་བོ་འབབ་འདྲ་ཞིག་
མཛད་ནས་བཞུགས་སྐབས། རྒྱ་ནག་དར་ལི་མཚོ་ཡི་ནང་ནས་མཚོ་བདག་ཚེ་
རིང་དབང་མོ་དེ་བྱ་ཤང་ཤང་གཅིག་ལ་སྤྲུལ་ཏེ་ཉི་མ་ཤར་དྲོད་ཙམ་ལ་འཕུར་
ནས་ཡོང་སྟེ་རྒྱ་ཁྲིམས་དར་གྱི་བུ་མོ་སྤུན་བདུན་སར་འབྱོར་བ་དང་། རྒྱ་་་
ཁྲིམས་དར་གྱི་བུ་མོ་སྤུན་བདུན་ནི་རྒྱ་ཡི་ཐང་ཆེན་གོང་མའི་མེ་ཏོག་སྣ་ཚོགས་
བཀྲ་བའི་གནས་ཡུལ་དུ་སྒྲ་སྙན་དང་། པི་ཝང་། གླིང་བུ། གར་སྣ་ཚོགས་
ལ་ལྟད་མོ་གཡེངས་ནས་བཞུགས་ཡོད་པའི་སྐབས། བྱ་ཤང་ཤང་དེ་ལྕང་སྡོང་
ཆེ་བ་ཞིག་གི་རྩེ་ལ་བབས་ཏེ་སྐད་སྣ་ཚོགས་གྲགས་ཤིང་བུ་མོ་བདུན་ལ་གླུ་འདི་
སྐད་ཅིག་ཕུལ་ལོ། །
ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །ཐེངས་གསུམ་
ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། ། རི་རབ་
ལྷུན་པོའི་དབུ་རྩེ་ནས། ། ཁྱུང་ཆེན་བྱ་ཡི་རྒྱལ་པོ་མཁྱེན། ། བྱ་འདབ་ཆགས་་
121



བསྟན་པ་དར་བ་ཤོག ། ས་འདི་དང་ས་ངོ་མ་ཤེས་ན། ། །རྒྱ་ཡི་ན་ཐང་གྲོང་
ཁྱེར་རེད། ། སྤང་མེ་ཏོག་ཕོ་མོའི་རྩེད་རྭ་རེད། ། བྱ་ང་འདྲ་ང་ངོ་མ་ཤེས་ན། །
ལུས་སྒྲོ་མདངས་འོད་གྱིས་འཁྱིལ་ལེ་དེ། ། བྱ་རྨ་བྱ་མཛེས་པའི་སྒྲོ་མདངས་
རེད། ། རྒོད་ཐང་དཀར་གཤོག་ཆེན་བཅོ་བརྒྱད་ཡོད། །རི་རབ་ལྷུན་པོའི་དབུ་
རྩེ་ནས། །ང་བྱ་ཆེན་ཤང་པ་སྤུན་གསུམ་ཟེར། །ངོ་ཤེས་སོ་ཨེ་བསམ་རྒྱ་མོ་ཚོ། །
རྒྱ་ཡི་བུ་མོ་ཨ་མགོན་དང༌། ། དེ་ནས་བུ་མོ་ཨ་མན་སོགས། ། ཡར་གསོན་དང་
འདྲ་མ་ཨེ་འདྲ་ཡོད། །ན་ནིང་ལོ་ཡི་གནམ་ལོ་ལ། ། རྒྱ་ཡིག་པོ་ཏི་གསེར་མགོ་
དེ། །ཤར་གླིང་དཀར་སྟོད་ལ་བསྐྱལ་ནས་ཡོད། ། སྐུ་སེང་ཆེན་ཉིད་ལ་དད་པ་
བྱེད། །རྒྱུ་རྗེ་རྒྱལ་པོར་དམ་གྲིབ་ཕོག ། སྲིན་མོ་རོ་རུལ་རུམ་ནས་བསྡད། །རྒྱུ་
ནག་མུན་པའི་གླིང་ལ་གྱུར། ། ཉི་མ་དེ་རིང་ཕན་ཆོད་ལ། །འབོད་མ་དགོས་
མགྲོན་པོ་སྒོ་ལ་སླེབས། ། གླིང་རྗེ་གེ་སར་རྒྱལ་པོ་ཁོང་། ། སྐུ་འཇའ་འོད་སྤུངས་
སེ་ཕེབས་ནས་གདའ། ། གླིང་དཀར་དཔའ་རྟུལ་སུམ་ཅུ་རྣམས། །མི་དཀར་རྟ་
དཀར་ཆོས་པའི་དུས། ། གནམ་ནས་སྤྲིན་དཀར་ལོང་ལོང་རེད། ། མི་སེར་རྟ་
སེར་ཆས་པའི་དུས། །གངས་ལ་སེར་རྒོད་འབབ་འདྲ་རེད། ། མི་སྔོན་རྟ་སྔོན་
ཆས་པའི་དུས། ། མདའ་ལ་གཡུ་མཚོ་འཁྱིལ་འདྲ་རེད། ། དེ་འདྲའི་འབུམ་་་་་
དམག་སྟོབས་ཆེན་ཞིག ། ཤར་རྒྱ་ལ་བབས་པའི་དུས་ཤིག་རེད། །ད་ལྟ་གླིང་
དམག་སྟོབས་ཆེན་དེ། ། རི་བོ་མཆོག་རབ་གཡས་གཡོན་ལ། ། སྒར་ཆེན་བབས་
ནས་བཞུགས་ཤིང་ཡོད། །སང་དང་གནངས་ནས་མ་འགྱངས་བར། ། རྒྱུ་ཡི་ན་
བ་ཁྲ་ལེབ་ལ། །གླིང་རྒྱལ་བློན་ལས་དམག་འབབ་རྩིས་གདའ། །ཞུ་དང་མཇལ་
དར་གང་འདྲ་ཡོད། །གཏམ་དང་ལོ་རྒྱུས་གང་འདྲ་ཡོད། །མ་ཕུགས་གཏམ་གྱི་
འདྲ་མ་ལ། ། རྒྱ་རྗེ་ཀ་ར་ ཀུན་ཀོན་དེ། ། གཉིད་གཏི་མུག་ཡིན་ན་སད་རན་་
ཡིན། ། སྒོམ་ཕྱག་རྒྱ་ཡིན་ན་འགྲོལ་རན་ཡིན། ། ཕོ་རྒོད་དགྲ་འདུལ་བྱོན་པའི་
དུས། ། ལས་ཅི་མ་ཡིན་ལ་བཞག་རབས་མེད། ། རྒྱ་ཞིང་ཆེན་བཅོ་བརྒྱད་ལས་
དམག་དེ། ། མགོ་འབུལ་ལུས་འབུལ་ཞུ་རན་གདའ། ། མ་ཕུགས་རྒྱ་མོ་ལེགས་
122



པར་ཉོན། །གནའ་མི་བོད་ཀྱི་གཏམ་དཔེ་ལ། །དཔེ་བཞག་ན་འདྲ་མ་འདི་འདྲ་
གདའ། ། ལྷ་བླ་མ་ཡུལ་ལ་མ་སྲིད་དགོས། ། སྲིད་ནས་ཆོས་འཁོར་མ་བསྐོར་་
ན། ། བླ་མའི་བྱིན་རླབས་ཕན་པ་མེད། ། གོང་དཔོན་པོ་ཡུལ་ལ་མ་སྲིད་་་་་་་
དགོས། །སྲིད་ནས་ཁྲིམས་ཆེན་མ་བརྡུང་ན། ། དཔོན་ཇི་ལྟར་ཆེ་ཡང་ཨ་དགོས་
ཆུང། །མ་ཁུ་བོ་ཡུལ་ལ་མ་སྲིད་དགོས། །སྲིད་ནས་གཏམ་འདུ་ཚོགས་དགོས་
ཡོད། ། གཏམ་དོན་དོན་འབྲས་མ་སྨིན་ན། ། གཏམ་འདུ་ར་ཚོགས་ནས་ཅི་ལ་
ཕན། ། ཟེར་བའི་དཔེ་དང་ཁྱད་པར་མེད། ། རྒྱུ་ཆུ་དགུ་འདུས་པའི་ཟམ་སོ་་
གཅིག ། ཡང་དགུ་འདུས་པའི་གྲུ་སོ་གཉིས། །རྒྱ་བོད་གཉིས་ཀྱི་གསེར་ལམ་
ནས། ། གླིང་དཀར་འབུམ་དམག་ཡོང་བཞིན་ཡོད། །དུས་དེ་རིང་རྒྱ་མོ་མཇལ་
བར་ཡོང། ། རྒྱ་བོད་གཉིས་གྱི་ལོ་རྒྱུས་དེ། །ཁ་བདེ་མོའི་དོན་ཆེན་འགྲུབ་དགོས་
ཡོད། ། མ་ཕུགས་གཏམ་གྱི་འདྲ་མ་ལ། །རྒྱ་ཡིག་པོ་ཏི་གསེར་མགོ་དེ། ། ན་ནིང་
གླིང་དཀར་སྟོད་ལ་བསྐྱལ། བྱ་ཤང་པར་མངགས་པའི་འཕྲིན་ཆ་དེ། །ད་ལོ་དོན་
ཆེན་འགྲུབ་ངེས་ཡིན། །རྒྱ་མོའི་ཐུགས་ལ་དེ་ལྟར་ཞོག །
ཅེས་གསུངས་ནས་འདབ་ཆགས་དེ་གནམ་ལ་འཕུར་ནས་སོང་། རྒྱ་མོ་
བདུན་པོ་དེ་སྤྱན་ཕར་གཟིགས་ཚུར་གཟིགས་ཀྱིས་མགོ་བོ་གཡུགས་ཧ་ལས་ཤིང་།
རྒྱ་ཡིག་པོ་ཏི་གསེར་མགོ་དེ་ཤར་ཕྱོགས་གླིང་དཀར་སྟོད་ལ་འབྱོར་བ་དེ་ཤིན་ཏུ་
བཟང༌། ཡབ་རྒྱལ་པོས་རྒྱ་ནག་མུན་པའི་གླིང་ལ་བསྒྱུར་བ་དེ་སེལ་བའི་དུས་
ཤིག་བྱུང་སོང་ཟེར་བཞིན་རྒྱུ་མོ་བདུན་པོས་སྒྲ་སྙན་དང་། པི་ཝང་། གླིང་བུ་
སོགས་གཡོག་མོ་བདུན་ལ་རྩིས་སྤྲད་དེ་རྒྱ་མོ་བདུན་པོ་གཅིག་ཤོར་གཉིས་ཤོར་
གྱིས་ཕོ་བྲང་ར་འུ་ཆོས་རྫོང་ནང་རྒྱུད། གཟིམ་ཆུང་གསེར་གྱི་པ་ཊ། གཡུ་ཡི་
ལེབ་ཆེན་ནང་དུ་འབྱོར་དུས། ཡབ་རྒྱལ་པོས་ཁང་པ་མུན་ནག་ཞིག་གི་ནང་དུ་
སྲིན་མོ་ཉི་མ་ཁྲི་སྐྱིད་ཀྱི་རོ་དེ་རུམ་ནས་བསྡད་ཡོད་པ་དང་། རྒྱ་མོ་གསུམ་དེ་
ཡར་བཅར་ནས་ཡབ་ཀྱི་རྒྱལ་པོ་སྙན་དབང་ཚུར་ལ་གསོན། གསོན་དང་ཞུ་རྒྱུ་
ཨེ་འདྲ་ཡོད་ཟེར་ནས་ཨ་མན་མཚོ་ཡིས་གླུ་འདི་སྐད་བླངས་སོ། །
123



གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། དུས་དེ་རིང་
ལྷ་ཞིག་འབོད་ལེ་འདི། ། ཤར་རྒྱ་ནག་རི་བོ་རྩེ་ལྔ་ནས། །ཐུགས་རྗེ་འཕགས་པ་
འཇམ་དཔལ་དབྱངས། །ཐུགས་བྱིན་རླབས་མ་ཆུང་ཐུགས་རྗེས་གཟིགས། །ས་
འདི་དང་ས་ངོ་མ་ཤེས་ན། ། ཤར་རྒྱ་ནག་བཀྲ་ཤིས་ཁྲི་སྐོར་ནས། །རྒྱུ་ཞིང་ཆེན་
བཅོ་བརྒྱད་གདན་ས་རེད། །ཕོ་བྲང་ར་འུ་ཆོས་རྫོང་ཟེར། །གཟིམ་ཆུང་གསེར་
གྱི་པ་ཊ་རེད། ། སྨན་ང་འདྲ་ང་ངོ་མ་ཤེས་ན། ། རྒྱ་ཁྲིམས་དར་བུ་མོ་ཨ་མན་
མཚོ། ། མཐོ་རྒྱལ་པོ་ཁྱེད་ཀྱི་སྲས་མོ་ཡིན། །དེ་ནས་ཡབ་ཆེན་རིན་པོ་ཆེ། །ན་
ནིང་ལོ་ཡི་གནམ་ལོ་ལ། །ང་རང་བུ་མོ་སྤུན་བདུན་གྱིས། ། རྒྱ་ཡིག་པོ་ཏི་གསེར་
མགོ་དེ། ། ཤར་མདོ་ཁམས་གླིང་ལ་སྙན་ཞུ་ཕུལ། ། སྐུ་སེང་ཆེན་ནོར་བུ་དགྲ་
འདུལ་ཁོང་། ། ས་ག་མ་ཡུལ་ལ་བྱོན་མྱོང་གདའ། །ནག་ཚོགས་བསྟན་པ་་་་
བསྣུབས་ནས་གདའ། །དཀར་ཚོགས་བསྟན་པ་སྐྱོང་ནས་གདའ། །དུས་ད་ལོ་
རྒྱ་ལ་བྱོན་རོགས་ཞུས། །ཞུས་ནས་ད་ལོ་དོན་ཆེན་འགྲུབ། །སྐུ་སེང་ཆེན་རྒྱ་ལ་
ཕེབས་ནས་གདའ། །ཡིན་ལུགས་ལོ་རྒྱུས་ཞུས་ཀྱང་ན། །ཕུ་ཡ་གིར་གངས་རི་མ་
ཆགས་ན། །མདའ་མར་ན་གཡུ་མཚོ་འཁྱིལ་ལེ་མིན། །མདའ་མར་ན་གཡུ་མཚོ་
མ་འཁྱིལ་ན། ། ས་བྱེ་མ་དཀར་ནག་ཆགས་ལེ་མིན། ། ས་བྱེ་མ་དཀར་ནག་མ་
ཆགས་ན། ། ཤིང་ཙན་དན་སྡོང་པོ་འཁྲུངས་ལེ་མིན། ། ཤིང་ཙན་དན་སྡོང་པོ་མ་
འཁྲུངས་ན། །བྱ་ཁུ་བྱུག་སྔོན་མོ་འབབ་ལེ་མིན། །བྱ་ཁུ་བྱུག་སྔོན་མོ་མ་བབས་
ན། ། སྐད་དྲུག་འགྱུར་འཛམ་གླིང་ཁྱབ་ལེ་མིན། ། ཟེར་བའི་གཏམ་དང་ཁྱད་
པར་མེད། ། དེ་སྟེ་ཡབ་ཆེན་རིན་པོ་ཆེ། ། དུས་ད་རེས་གླིང་དཀར་རྒྱལ་བློན་
དེ། །དཔོན་བློན་ཉི་ཟླ་ཁ་སྤྲོད་རེད། ། གླིང་དཀར་དཔའ་རྟུལ་སུམ་ཅུ་དང༌། །
ཡང་སྒོས་སེང་ཆེན་གེ་སར་གཉིས། ། ཐུགས་ཞལ་རས་མཇལ་ལུགས་གང་འདྲ་
བྱེད། ། གསུང་བྱིན་རླབས་ཞུ་ལུགས་གང་འདྲ་བྱེད། །ངེད་རྒྱ་ཡུལ་ལོ་གཉིས་
ལྷག ཙམ་རིང་། །ཉི་མ་ཉི་མཛོད་ནང་དུ་བཅུག ། ཟླ་བ་ཟླ་མཛོད་ནང་དུ་
བཅུག ། སྐར་མ་སྐར་མཛོད་ནང་དུ་བཅུག ། རྒྱ་ནག་མུན་པའི་གླིང་ནང་
124



བསྡད། །ཟེར་མེ་སྟག་ཙམ་ཞིག་མཐོང་རྒྱུ་མེད། །ཁྲིམས་ཆེན་དེ་འདྲ་བསྡམས་
པས་ན། ། སྐུ་སེང་ཆེན་ཞལ་རས་ཅི་འདྲ་མཇལ། ། བདུད་ནག་པོའི་དམ་གྲིབ་
ཕོག་ལེ་དེས། །ཆོས་མདོ་སྔགས་ཁོག་ལ་ཚུད་ན་ཡང་། །དམུ་གབ་ནག་པོ་མགོ་
ལ་གྱོན། ། བློ་རིག་པ་ཡོད་ནས་ཅི་ལ་ ཕན། ། ཤེས་རབ་མུན་པའི་ཀློང་ནང་་་་
བསྐྱལ། །དེ་ལས་ཡབ་ཆེན་རིན་པོ་ཆེ། །ང་རང་བུ་མོའི་བསམ་ཚུལ་ལ། །རྒྱ་ཆུ་
དགུ་འདུས་པའི་ཟམ་སོ་གཅིག །ཡང་དགུ་འདུས་པའི་གྲུ་སོ་གཉིས། །རྒྱ་བོད་
གཉིས་གྱི་གསེར་ལམ་དེ། །གཏམ་དང་བློ་གྲོས་གཉིས་ཀྱིས་ཕྱེ། དོན་ཆེན་འབྲས་
བུ་སྨིན་ཐབས་དེ། ། གཏམ་རྒྱལ་ཁ་རྒྱ་ལ་ཐོབ་ཟེར་ན། ། གླིང་དཀར་པོ་རྒྱུ་ཡི་
འོག་ལ་བཅུག ། རྒྱ་ཁྲིམས་ཆེན་རྒྱལ་པོའི་མངའ་འབངས་བྱེད། །གླིང་དཀར་
པོར་རྒྱལ་ཁ་འཐོབ་ཟེར་ན། །རྒྱ་ཞིང་ཆེན་ཆོས་ལ་འགྱུར་ལེ་གཅིག ། གསེར་
དངུལ་འགྲིམ་ལམ་ཡོང་ལེ་གཉིས། །ཡབ་རྒྱལ་པོ་མྱ་ངན་དྭངས་ལེ་གསུམ། །རྒྱ་
ཆོས་བོད་ཀྱིས་འཛིན་ལེ་བཞི། །བོད་ཆོས་རྒྱ་ཡིས་འཛིན་ལེ་ལྔ། །རྒྱ་བོད་ཉི་ཟླ་
ཟུང་འབྲེལ་དྲུག ། བདེ་བ་ཀུན་ལ་འབྱུང་ལེ་བདུན། །ཡབ་རྒྱལ་པོས་དགོངས་
པ་བཞེས་རོགས་མཛོད། ། མ་ཕུགས་བཏམ་གྱི་འདྲ་མ་ལ། ། གླིང་དཀར་དམག་
དཔུང་ཁྲ་མོ་དེ། ། མཐའ་རྒྱལ་ཁག་མང་པོའི་ལས་དམག་རེད། །ཡ་བོ་ཟེར་བ་
འཇོན་ལེ་མིན། ། མི་འཇོན་རྩ་བ་ཞུས་ཀྱང་ན། ། སྒོ་ང་བྲག་ལ་བརྒྱབ་ལེ་དེ། །
བྲག་མི་ཞིག་སྒོ་ང་ཆག་འདོད་རེད། ། སྡུག་ཀུ་རུ་འགྲོས་ཁ་ཚ་ལེ་དེ། ། ཀུ་རྒན་
ཆག་སྒོས་ཤི་འདོད་རེད། ། གླང་རོག་པོས་ཐལ་རྩེད་རྩེ་ལེ་དེ། ། སྡུག་གླང་རྒན་
བཤས་ལ་ཕབ་འདོད་རེད། །དེ་སྟེ་རྒྱལ་པོ་རིན་པོ་ཆེ། ། བྱ་མ་འདྲོགས་སྒོ་ང་
ལེན་ཐབས་ཤིག ། ངེད་རྒྱ་མོ་བདུན་གྱིས་ཐབས་ཤིག་བྱེད། །ཡབ་ཆེན་ཐུགས་
ལ་དེ་ལྟར་བཞེས། ། །
ཞེས་ཞུས་པ་དང༌། རྒྱལ་པོས་ཤར་ཕྱོགས་གླིང་གི་ས་ཆར་གེ་སར་ལྷ་ཡི་
རྒྱལ་པོ་ཡོད་ལེ་ངས་ལོས་ཤེས། སྟོད་རྒྱ་གར།སྨད་རྒྱ་ནག བར་དབུས་གཙང་
རུ་བཞི། སྨད་མདོ་ཁམས་སྒང་དྲུག་དེ་དྲག་པོའི་དམག་གིས་འཐབ་ནས་ནག་
125



ཚོགས་བདུད་ཀྱི་བསྟན་པ་བསྣུབས། དཀར་པོ་ཆོས་ཀྱི་བསྟན་པ་བཙུགས།
ད་རེས་རྒྱ་ལ་བྱོན་པ་རྟེན་འབྲེལ་ཤིན་ཏུ་བཟང་། ཡིན་ཀྱང་ང་ན་ནིང་ལོ་དང་
ད་ལོའི་ལོ་གཉིས་བར་ང་རྒྱལ་པོར་ལས་ངན་པའི་སྡིག་གྲིབ་ཡིན་ཡང་མི་ཤེས།
ཡང་ན་རྒྱལ་མོའི་མྱ་ངན་ཡིན་ཡང་མི་ཤེས་པས་ཅི་ཚོར་མི་གདའ། དེ་ལས་བུ་
མོ་བདུན་གྱིས་བཙུན་མོ་ལྔ་བརྒྱས་མ་ཐོས་པ་ཁ་ཉུང་ཙམ་གྱིས་གླིང་རྗེ་སྟོབས་གྱི་
རྒྱལ་པོ་ཁོང་ན་བ་ཁྲ་ལེབ་ལ་སྒར་བཏབ་རྗེས་ཞུ་མཇལ་གང་འདྲ་དགོས་ན་གྱིས།
ལྷག་པར་རྒྱ་ཆུ་དགུ་འདུས་པའི་ཟམ་སོ་ཁར་གཏམ་དང་རྒྱལ་ཁ་འཐོབ་པའི་དུས་
ཤིག་གདའ་ན་ཤིན་ཏུ་བཟང༌། ལ་ཆེན་རྒྱལ་པོའི་བསམ་པ་ཨེ་འདྲ་ཡོད་ཟེར་
ཏེ་བུ་མོ་རྣམས་ལ་གླུ་ཐུང་ཞིག་ཕུལ་སོང་། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་ གླུ་ཡི་ལེན་ལུགས་རེད། ། ཐེངས་་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །ལྷ་
ཆོས་སྐུ་ལོངས་སྐུ་སྤྲུལ་སྐུ་གསུམ། །བྱིན་རླབས་ཅན་གྱི་ལྷ་གསུམ་མཁྱེན། །རྒྱུ་
ནག་རི་བོ་རྩེ་ལྔ་ནས། ། ཐུགས་རྗེས་ འཕགས་ པ་ འཇམ་ དཔལ་ དབྱངས། །
ཐུགས་མ་གཡེངས་རྒྱ་རྗེའི་གྲོགས་ལ་བྱོན། ། ཐུགས་རྗེའི་དངོས་གྲུབ་ང་ལ་་་་
སྩོལ། །ས་འདི་དང་ས་ངོ་མ་ཤེས་ན། ། ཕོ་བྲང་ར་འུ་ཆོས་རྫོང་རེད། ། ཕོ་བྲང་
འདི་ཡི་གཡས་གཡོན་ལ། །བཙུན་མོ་ལྔ་བརྒྱས་བསྐོར་ནས་ཡོད། ། བདུད་བློན་
ལྔ་ཡིས་བསྐོར་ནས་ཡོད། །རྒྱ་དཔོན་རྒྱུད་མང་ནས་ཕན་པ་མེད། །ང་འདྲ་རྩ་བ་
བཤད་པས་ན། །དགུང་ལ་ཆགས་པའི་ཉི་ཟླ་ཡིན། །ས་གཞིར་ཆགས་པའི་རི་བོ་
ཡིན། ། སྐད་འཛམ་གླིང་གྲགས་པའི་རྒྱལ་པོ་ཡིན། ། དེ་སྟེ་གནའ་མིའི་ཁ་དཔེ་
ལ། །བྱ་རྨ་བྱ་རྨ་སྨད་ཡུལ་ན་ཡོད། །ལུས་སྒྲོ་མདངས་མཛེས་པོ་ཡིན་ན་ཡང་། །
དཔྱད་བཞག་ན་དུག་གི་སྐུ་དྲིན་རེད། ། རྒྱ་རྗེ་ཀ་ར་ཀུན་ཀོན་དང་། །ཐུགས་རྗེ་
བྱིན་རླབས་ཡོད་ན་ཡང་། །ལུས་སྡིག་གྲིབ་སྲིན་མོས་མཐའ་ནས་བསྐོར། ། སྲིན་
མོའི་རོ་རུལ་རུམ་ནས་བསྡད། །ལས་མ་དག་དམྱལ་བའི་རྟིང་རྡོ་རེད། །དུས་ད་
རེས་རྒྱ་བཟའ་བུ་མོ་བདུན། ། མ་བཞུགས་བུ་མོ་ཕེབས་རྩིས་གྱིས། ། དྲེལ་སྨུག་
126



ཆུང་ལྔ་བརྒྱ་རྒྱབ་ཁ་སྒྲིགས། ། སྟོབས་སེང་ཆེན་དཔོན་བློན་ཇི་ཡོད་ལ། །ཞུ་དང༌
བཤགས་པ་འབུལ་རྩིས་གྱིས། ། རྒྱལ་པོའི་བང་མཛོད་གོང་མ་ནས། །ཉི་མོ་བདེ་
ལེགས་དར་ཆེན་གཅིག ། བཀྲ་ཤིས་བདེ་ལེགས་དར་ཆེན་གཉིས། །ཨ་དཀར་
ཨ་ཤེ་དར་དཀར་གསུམ། །དར་གོས་རིན་ཆེན་ལ་སོགས་པ། །སྐུ་སེང་ཆེན་རྒྱལ་
བློན་མཇལ་ཞུ་ཕུལ། ། སངས་རྒྱས་ཅི་གསུང་བཀའ་བཞིན་ཉོན། ། མ་ཕུགས་
ཁྲིམས་དར་བུ་མོ་བདུན། །གླིང་རྗེ་གེ་སར་མཇལ་བས་ན། །མངོན་ཤེས་ལྔ་པོ་ཨེ་
ཡོད་དེ། ། རིམ་བཞིན་བལྟས་ན་གསལ་ནས་ཡོང་། ། མེ་ལོང་འདྲ་པའི་གསལ་
ཞིག་ཡོང་། ། ཤེལ་སྒོ་འདྲ་བའི་གཟུགས་བརྙན་ཡོང་། ། དེ་ཚོ་བུ་མོས་ཡིད་་་་
འཇགས་བྱོས། ། དེ་ནས་ང་ལ་ཉན་རྒྱུ་ལ། །རྒྱུ་ཆུ་དགུ་འདུས་པའི་ཟམ་ སོ་་་
ཁར། །རྩིས་དང་སྤར་ཁ་སྨེ་བ་གསུམ། །ཨ་ཡིག་རྒྱ་ཡིག་བལ་ཡིག་དྲུག ། ཡིག་
ཆུང་ཁོག་ནང་ཚུད་ལེ་དགོས། །གཏམ་རྒྱལ་ཁ་འཐོབ་མིན་དེ་ནས་གསལ། །ད་
ཡིན་ན་རྒྱ་ཡི་ལུང་པ་འདི། །ལོ་གཉིས་ལྷག་ཙམ་མུན་ནང་བསྡད། །ད་མུན་ནང་
བཅུག་པས་ཕན་པ་མེད། །ཉི་མ་ཉི་མཛོད་ནང་ནས་འཐེན། ། ཟླ་བ་ཟླ་མཛོད་
ནང་ནས་འཐེན། ། སྐར་མ་སྐར་མཛོད་ནང་ནས་འཐེན། ། རྒྱ་ཞིང་ཆེན་འོད་
ཟེར་འཕྲོ་ལེ་དགོས། ། དེ་ཚོ་བུ་མོས་དགོངས་པ་བཞེས། ། མ་གོ་ གླུ་ལ་སྐྱོར་རྒྱུ་
མེད། །
ཅེས་གསུངས་པས། བུ་མོ་བདུན་གྱིས་རྒྱལ་པོས་གསུང་པར་མངོན་པར་
བསྟོད་ཅིང་། རྒྱལ་པོའི་བང་མཛོད་བཅོ་བརྒྱད་གྱི་ནང་ནས་དར་དང་གོས་
ཆེན་སོགས་གཏེར་ཁ་མང་པོ་དྲངས་ཏེ་དྲེལ་སྨུག་ཆུང་ལྔ་བརྒྱུར་རིམ་བཞིན་་
དྲངས་ནས་གླིང་དཀར་ གྱི་ རྒྱལ་བློན་རྣམས་ གར་ དུ་གནས་ མིན་ བལྟས་པས།
གླིང་གི་རྒྱལ་བློན་ཐམས་ཅད་ཤར་རྒྱ་ནག་བཀྲ་ཤིས་རྭ་བ། རྒྱུ་ཡི་ན་བ་ཁྲ་ལེབ་
དུ་སྒར་བབས་ནས་སྒར་མགོ་གངས་རི་སྤུངས་འདྲ། སྒར་དཀྱིལ་གཡུ་མཚོ་
འཁྱིལ་འདྲ། སྒར་འདབས་ཆུ་བོ་འབབ་འདྲ། དུ་བ་སྔོན་མོས་གནམ་ཐག་
མི་ཆོད། ས་གཞི་དམག་གིས་ཁེངས་ཤིང་བཞུགས་ནས་ཡོད་པ་མཐོང༌། བུ་
127



མོ་བདུན་གྱིས་རྒྱ་གསེར་ཏོག་ཅན་ལ་བརྒྱ། དུང་ཏོག་ཅན་ལ་བརྒྱ། མགོ་སྒྲོ་
མདངས་ཅན་ལ་བརྒྱ་ཙམ་ཁྲིད་ནས་གླིང་སྒར་གྱི་ཕྱོགས་སུ་ཡོང་བའི་ཚེ ། གླིང་
སྒར་གྱི་ཕྱོགས་ནས་སྟག་རོང་དཔོན་པོ་ཁྲོ་ཐུང་དེ་འདོ་བ་གསེར་བྱའི་གོང་ནས་
ཆིབས་བཞུད་དེ་བུ་མོ་རྣམས་ལ་ ཁ་ བརྡ་མིག་བརྡ་བརྒྱབ་ཅིང་ཨ་ཁུས་བུ་མོ་་
བདུན་ལ་གླུ་འདི་སྐད་ཅིག་ཕུལ་སོང་། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
གནས་མེ་རི་འབར་བའི་ཞིང་ཁམས་ནས། ། དབའ་སྲས་ སྟག་ལྷ་མེ་འབར་་་་་
མཁྱེན། །བོན་གཡུང་དྲུང་བསྟན་པའི་སྲུང་མའི་ནང༌། །བོན་སྐུ་ཚེ་དབང་རིག་
འཛིན་མཁྱེན། ། བོན་སྤྲུལ་བསྟན་པ་ཤེས་རབ་མཁྱེན། ། བོན་སྲིད་བླ་མ་་་་་
ཐུགས་རྗེ་གཟིགས། ། ས་འདི་དང་ས་ངོ་མ་ཤེས་ན། ། ཤར་ནག་པོ་རྒྱ་ཡི་ས་ཆ་
རེད། ། རྒྱ་ཡི་ན་བ་ཁྲ་ལེབ་ཟེར། །ང་འདྲ་ང་ངོ་མ་ཤེས་ན། །ཚེ་སྔ་མོ་སྔར་གྱི་
དུས་ཚོད་ལ། །ཤར་སྲིན་རྫོང་འབེབས་མི་དཔའ་བོ་དེ། །སྐུ་མི་འགྱུར་སྟག་རོང་
ཁྲོ་ལུ་ཡིན། ། དམར་ཡག་སྟག་ལས་སྙིང་སྟོབས་ཆེ། །བྲེ་སེར་འབྲོང་ལས་རུ་རྩེ་
རྣོ། ། ཕོ་ཐོང་འབྲུག་གི་ངར་སྒྲ་ཡོད། །ཐོག་སེར་ངར་མ་འབེབས་མི་ཡིན། །དེ་
སྟེ་ཨ་ཅེ་རྒྱ་མོ་བདུན། ། ཡབ་ལ་ཡབ་རྒྱུད་ཅི་འདྲ་ཡོད། །ཡུམ་ལ་ཡུམ་རྒྱུད་ཅི་
འདྲ་ཡོད། ། སྐྱེས་ས་རིགས་རྒྱུད་གང་འདྲ་ཡིན། ། བུ་མོའི་མིང་ལ་ཅི་འདྲ་་་་
ཟེར། ། ལྷ་བླ་མའི་ཆོས་མིང་ཅི་འདྲ་ཡོད། །དྲིན་ཕ་མའི་གཅེས་མིང་ཅི་འདྲ་
ཡོད། །བཟའ་ཚེ་རོགས་འདོད་མིང་ཅི་འདྲ་ཡོད། ། སྟག་རོང་དཔོན་པོ་ཁྲོ་ཐུང་
ང་། །མ་འགྲོ་ས་དེ་གཅིག་རྐྱང་མེད། །མ་བསྡད་ས་དེ་གཉིས་ཡང་མེད། །མེད་
དོན་རྩ་བ་བཤད་པས་ན། ། ཕར་འགྲོ་སྨུག་པོ་འཇང་ལ་སོང་། །སྨུག་པོ་འཇང་
གི་ས་ཆ་ལ། ། མཛེས་པའི་བུ་མོ་གཉིས་ཙམ་གདའ། ། འཇང་བཟའ་པདྨ་ཆོས་
སྒྲོན་དེ། །མ་སྒྲོལ་མ་སྔོན་མོའི་སྤྲུལ་པ་ཟེར། །མ་རྒྱུད་རྒྱ་ནས་ཆས་ལེ་ཟེར། ། ཕ་
རྒྱུད་ས་དམ་རྒྱལ་པོ་ཟེར། ། འགྲན་ཡ་མེད་པའི་བུ་མོ་ཟེར། ། གསེར་པའི་ཉི་
128



འབུམ་ཇ་མ་ཡིན། །འཇང་བཟའ་བུ་མོ་ལྷ་སྐྱིད་དེ། །རོང་མཚལ་དམར་དཔོན་
གྱི་སྲས་མོ་ཟེར། །འཇང་ལ་བདེ་སྐྱིད་འཛོམས་ནས་ཡོད། །སྔ་མོ་གླིང་གི་རྒྱལ་ས་
ལ། ། མ་ཡུམ་ རྒྱ་བཟའ་ལྷ་དཀར་དེ། ། ཤར་གླིང་དཀར་སྟོད་ལ་འདུན་མ་་་་
བྱུང༌། །མ་རྒྱ་བཟའི་པང་ལ་རྒྱ་ཚ་འཁྲུངས། །དཔའ་རྒྱ་ཚ་ཁྲོས་ན་ཡ་བོ་མེད། །
མཚོན་ཡ་ཟི་གཡུགས་ན་མི་ཆོད་མེད། ། རྟ་རྒྱ་བྱ་རྒྱུག་ན་འགྲན་ཡ་མེད། །མདོ་
ཁམས་སེང་ལྕམ་འབྲུག་མོ་དེ། ། རྒྱལ་ཁམས་བུ་མོའི་མོ་ཕུད་ཡིན། །འཛམ་བུ་
གླིང་གི་རྒྱུན་ཞིག་ཞིན། ། ཕོ་བརྒྱ་སེམས་པ་ཤོར་ས་ཡིན། ། མོ་ བརྒྱ་སྙིང་རླུང་
ལངས་ས་ཡིན། །བལྟས་པ་ཙམ་གྱིས་ཡིད་དབང་འཕྲོག ། ལྷ་ཡི་བུ་མོ་དངོས་
གནས་ཡིན། །སྨན་བུ་མོ་ཟེར་བ་དེ་ཚོ་རེད། ། སྐུ་སེང་ཆེན་ལྷ་ཡི་བླ་མ་ཁོང་། །
གོང་མ་ལྷ་ཡི་ཐུགས་སྲས་ཡིན། །འགྲོ་དྲུག་འདྲེན་པའི་བླ་མ་ཡིན། །བདུད་ནག་
ཚོགས་འདུལ་བའི་དམག་དཔོན་ཡིན། །ད་རུང་ང་ལ་ཉན་རྒྱུ་ལ། །གླིང་དཀར་
དཔའ་རྟུལ་སུམ་ཅུ་དེ། ། རྒྱ་གར་གྲུབ་ཐོབ་བརྒྱད་ཅུ་ཡིན། །ངེད་གླིང་དཀར་
ཆགས་པའི་གཞི་མ་ནས། །ང་ཨ་ཁུ་དགའ་བའི་དགའ་གཏམ་གཅིག ། དཔོན་
ཁྲོ་ལུ་སྐྱིད་པའི་སྐྱིད་གླུ་གཉིས། །དུས་དེ་རིང་རྒྱ་བཟའ་སྤུན་ལ་ལེན། ། ཕར་ལ་
མ་འགྲོ་ཚུར་ལ་ཉོན། །ཉོན་དང་འདྲ་མ་ཨེ་འདྲ་ཡོད། །ཚོང་ཁེ་སྐྱེད་རྒྱག་རྒྱུ་ཅི་
འདྲ་ཡོད། །གཏམ་དང་འདུན་མ་ཨེ་ཡོད་ལགས། །ཁྱེད་བུ་མོར་དགོས་མཁོ་ཅི་
འདྲ་ཡོད། །མ་གསང་ཨ་ཁུར་བཤད་ཀྱང་ན། །བུ་མོར་ཅི་དགོས་ང་ལ་ཡོད། །
བུ་མོར་བརྒྱན་ཆ་སྤྲས་པས་ཆོག ། ཡིན་ཀྱང་ ཨ་ཅེ་རྒྱ་མོ་བདུན། ། མཛེས་
འབྲས་སྣང་བ་མཐོ་དང་གཅིག །ང་འ གྲོན་ལོ་རྒྱུས་མང་མདོག་གཉིས །དང་
པོ་ངོ་ཤེས་ཅི་འདྲ་སྒྲིག ། གཉིས་པ་འདོད་པ་ཅི་འདྲ་སྦྱོར། །གོ་ན་བུ་མོའི་ཡིད་
ལ་ཞོག ། མ་གོ་གླུ་ལ་སྐྱོར་རྒྱུ་མེད། །
ཅེས་ཟེར་པའི་གླུ་དེ་ལྟར་ཕུལ་པ་དང་། གླུ་ཡག་བུ་མོ་གར་སྐྱིད་གྱིས་ཡཱ་
ཁོ་རེ་ཨ་ཁུ་སྟག་རོང་ཁྲོ་ཐུང་ཁྱེད། རྒྱུ་ལ་བྱོན་པ་ཤིན་ཏུ་བཟང་། བཟང་
བའི་རྟེན་འབྲེལ་འགྲིགས་ནས་གདའ། བོན་གཡུང་དྲུང་བསྟན་པའི་སྲུང་མ་
129



ལ། མཐུ་རྩལ་ཅི་ཡོད་ང་ཡིས་ཤེས། ཡིན་ལུགས་ལོ་རྒྱུས་ཨེ་འདྲ་ཡོད་ཟེར་ཏེ་
རྒྱ་མོས་ཁ་ཤག་ཚད་པའི་གླུ་ཞིག་ཕུལ་སོང༌། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། དུས་དེ་རིང་
ལྷ་ཞིག་འབོད་ལེ་འདི། །མགོ་སྤྱི་གཙུག་པདྨའི་གདན་སྟེང་ནས། །ཆོས་སྐུ་ཀུན་
བཟང་ཡབ་ཡུམ་མཁྱེན། །སྙིང་ཁ་ཆོས་ཀྱི་ཕོ་བྲང་ནས། །ཆོས་སྐུ་ཀུན་ཏུ་བཟང་
པོ་མཁྱེན། །ཆོས་སྐུའི་འཇའ་ལམ་ཟིན་པར་ཤོག ། རང་ལུས་རྒྱལ་བའི་དཀྱིལ་
འཁོར་ནས། ། ཞི་ཁྲོ་དམ་པ་རིགས་བརྒྱད་མཁྱེན། ། མཁྱེན་གཟིགས་བུ་མོའི་གླུ་
སྣ་དྲོངས། །ས་འདི་དང་ས་ང་ངོ་མ་ཤེས་ན། ། རྒྱུ་ཡི་ན་བ་ཁྲ་ལེབ་རེད། ། སྨན་
ང་འདྲ་ང་ངོ་མ་ཤེས་ན། ། ཤར་རྒྱ་ནག་ར་འུ་ཆོས་རྫོང་ནས། ། རྒྱ་རྗེ་རྒྱལ་པོའི་
སྲས་མོ་སྟེ། ། རྒྱ་ཁྲིམས་དར་བུ་མོ་སྤུན་བདུན་ཟེར། ། རྒྱ་ཡི་བུ་མོ་སྤུན་བདུན་
ནང་། །ང་ཆུང་བ་གླུ་ཡག་གར་སྐྱིད་ཟེར། །གཏམ་ལོ་རྒྱུས་བཤད་ན་པན་པཎྜི་
ཏ། །རྩིས་ཡི་གེར་བཤད་ན་པཎྜི་ཏ། །གྲགས་པ་ཅན་གྱི་བུ་མོ་ཡིན། ། གླུ་འདི་གླུ་
ངོ་མ་ཤེས་ན། ། རྒྱ་གླུ་ནག་པོ་ཚིག་གསུམ་ཟེར། ། རེ་རེ་མི་ལེན་ཀ་མེད་རེད། །
ཁྱོད་དེ་རིང༌ སྟག་རོང་ཁྲོ་ཐུང་དཔོན། ། གསུངས་ པའི་གཏམ་དེ་ སྙན་ནས་་་་་
བྱུང༌། ། ཁྱོད་མ་འགྲོ་ས་དེ་མེད་དོ་ཟེར། །མ་བསྡད་ས་དེ་མེད་དོ་ཟེར། །སྟོད་རྒྱ་
གར་ཡུལ་ལ་ཨེ་ཕེབས་ཤེ། ། རྒྱ་གར་ཆོས་ཀྱི་རྒྱལ་ས་ལ། ། རྒྱ་གར་བུ་མོ་གང་
དགའ་སྒྲོན། །གནས་མ་རེད་དམ་གོ་མ་རེད། ། སྐྱེ་གཟུགས་ཡག་ལུགས་ཅི་འདྲ་
གདའ། །གཏམ་དང་ཤེས་བྱ་ཅི་འདྲ་གདའ། །དེ་ནས་ཁ་ཆེའི་རྒྱལ་ས་ལ། །ལི་
ག་དར་བུ་མོ་སྤུན་གཉིས་ཡོད། །དེ་གནས་མ་རེད་དམ་གོ་མ་རེད། །གཏམ་དང་
ཤེས་རབ་ཅི་འདྲ་གདའ། ། སྐྱེ་གཟུགས་ཡག་ལུགས་ཅི་འདྲ་གདའ། ། སྐུ་རྒྱལ་
བོད་ཀྱི་རྒྱལ་ས་ལ། ། ཆོས་སྐུའི་ཇ་ཇོ་སྒྲོལ་མ་ཡོད། །ཆོས་ལ་བརྩི་བཀུར་ཅི་འདྲ་
གདའ། ། སྐྱེ་གཟུགས་ཡག་ལུགས་ ཅི་འདྲ་གདའ། ། གཏམ་དང་ཤེས་རབ་ཅི་
འདྲ་གདའ། ། གནས་མ་རེད་དམ་གོ་མ་རེད། ། ཡར་ཁམས་བྱང་གི་རྒྱལ་ས་་
ལ། །བྱང་ཁྲི་ཤོག་མན་བཟའ་འབུམ་སྒྲོན་དེ། །གྲགས་པ་ཅན་གྱི་བུ་མོ་ཟེར། །
130



གྲགས་དོན་ལོ་རྒྱུས་ཅི་འདྲ་གདའ། །བཟའ་ཚེ་རོགས་དགྲ་ལག་བསྐྱལ་ལེ་གཅིག
དཔོན་གེ་སར་དུག་ཆུ་དྲངས་ལེ་གཉིས། །དེ་གྲགས་པ་ཆེ་བ་ཨེ་རེད་ལགས། །
མདོ་ཁམས་སེང་ལྕམ་འབྲུག་མོ་དེ། །འཛམ་གླིང་བུ་མོའི་མོ་ཕུད་ཟེར། ། སྔར་མོ་
ཧོར་གྱིས་འཕྲོགས་དང་ཕན། ། གུར་དཀར་རྒྱལ་པོའི་རྒྱལ་མོ་བྱས། ། ལྷ་བདུད་
ཤ་ཁྲག་འདྲེས་ལེ་དེ། །ལུས་དྭངས་གཙང་ཆེ་བ་ཨེ་རེད་ལགས། ། ཡིན་ན་ཨ་ཁུ་
ཁྲོ་ལུ་དཔོན། ། གནའ་མིའི་གཏམ་ལ་འདི་འདྲ་གདའ། ། སྐྱེས་ཕོ་རབ་གཏམ་
ཞིག་བཤད་ལེ་དེ། ། རི་མགོར་དར་ཤིང་བཙུགས་པ་འདྲ། ། དར་ལྕེ་རླུང་གིས་
བརྡབ་ན་ཡང་། ། དར་ཤིང་རང་གིས་བཟུང་བ་འདྲ། ། ཕོ་འབྲིང་གཏམ་ཞིག་
བཤད་ལེ་དེ། །རི་མགོར་སྤྲིན་མགོ་ཐུག་ལེ་བཞིན། ། མཐོ་ལེ་ཡང་ལེ་གཉིས་ཀ་
ཡོང་། །ཕོ་མཐའ་མས་གཏམ་ཞིག་བཤད་པའི་དུས། །ར་ཤ་ཆང་སྐྱུར་འཐུང་བ་
བཞིན། ། ན་སྦོས་སྐྱུག་ གསུམ་དེ་ནས་ཡོང༌། ། དེ་འདྲའི་ གཏམ་དེ་དགོས་པ་་
མེད། །དུས་ད་ལོ་གླིང་གི་རྒྱལ་བློན་རྣམས། །ནག་པོ་རྒྱ་ལ་བྱོན་པ་དེ། །དང་པོ་
ཁྲིམས་དར་བུ་མོ་ཐུག ། གཏམ་དོན་གོང་བ་མ་ལོན་ན། །ལས་ཅི་མ་ཡིན་ལ་
བཞག་ཐབས་མེད། ། མེད་དོན་རྩ་བ་བཤད་པས་ན། །སྨད་རྒྱ་ནག་ཁྲིམས་ཀྱི་
རྒྱལ་ས་ལ། །བཀའ་ཁྲིམས་ཉི་མའི་གཞུང་བཤགས་དུས། ། མཐོན་པོས་གཉའ་
ནས་གནོན་ས་མེད། །ཉམ་ཆུང་མཐེ་པོ་སློང་ས་མེད། །ཕོ་དཔའ་བོའི་དཔུང་པ་
འཕུར་ས་མེད། ། དཔའ་མེད་འཇབ་བྲོས་བྱེད་ས་མེད། །ཁ་བདེ་མོའི་ཁ་མགོ་
འཁུར་ས་མེད། །རྒྱུ་ཆེན་པོའི་རྒྱུ་ངོམས་རྒྱག་ས་མེད། །རྒྱ་ནག་པོའི་རྔམས་ཡག་
སྟོབས་ཆེན་དེ། ། ལྷོ་འཛམ་བུ་གླིང་ལ་གྲགས་ལེ་ཡིན། ། ཕོ་དེ་ཚོ་ཐུག་ན་རང་
སྲོག་ཕུང་། ། ཅི་དགོས་ཁྱོད་རང་བསམ་མནོ་ཐོངས། ། མ་གཞི་ཨ་ཁུ་མཛེས་་
ལུགས་ལ། ། སྟོད་ཞེང་ཆེ་ལ་སྨད་ཁོག་ཆུང་། ། མ་འདྲ་ལས་གྱི་མི་གཅིག་་་་་་
གདའ། ། སྟོད་ཞེང་ཆེ་ལུགས་བལྟས་པས་ན། ། གྱོད་ཆེན་གཡོ་བའི་མི་གཅིག་
འདྲ། ། སྨད་ཁོག་ཕྲ་ལུགས་བལྟས་པས་ན། །སྨན་བུ་མོར་དགའ་བའི་མི་གཅིག་
འདྲ། ། བདེན་ཨེ་བསམ་ཨ་ཁུ་ཁྲོ་ཐུང་ལགས། ། ད་ཚུར་ལ་མ་ཡོང་ ཕར་ལ་་་
131



སོང་། །ཡུན་རིང་ན་རྒྱ་རྗེ་ཁྲོ་ངེས་ཡོང་། །ཁྲོ་ལུའི་ཐུགས་ལ་དེ་ལྟར་ཞོག །
ཅེས་ཟེར་བའི་ གླུ་དེ་ལྟར་ཕུལ་པ་དང་། ཁྲོ་ཐུང་གིས་བུ་མོ་རྣམས་ལ་
གཟི་དང་བྱུ་རུ། གཡུ་དང་མུ་ཏིག སྤོས་ཤེལ་སོགས་རྒྱན་སྣ་ཚོགས་ངོམས་
སོ་རྒྱག་པས་ན། བུ་མོ་རྣམས་གྱིས་རྒྱ་ཁྱི་སྤུན་བདུན་བཏང་བས་ཁྱིས་ཁྲོ་ཐུང་
གི་རྟ་ཕོ་གསེར་བྱར་སོ་བརྒྱབ། རྟ་ཕོ་འཕག་འཚག་བརྒྱབ་ནས་ཁྲོ་ཐུང་རྟ་ཐོག་
ནས་ལྷུང་བ་དང་ཁྱི་རྣམས་ཀྱིས་ཁྲོ་ཐུང་འདེད། སྐྱེས་ཡག་ཉི་མ་རང་ཤར།
ཨ་དཀར་ཚངས་པའི་ངོ་ལུག སྡེ་པ་སྒྲོ་རྒོད་མདའ་བཙན་གསུམ་གྱིས་ཁྱི་་་
བདུན་ལ་རྡོ་བརྡུང་ཞིང་རྒྱ་མོ་རྣམས་ལ་ཁྱི་ ཕར་ ཁྲིད་ཟེར་བ་དང་། རྒྱ་མོ་
བདུན་གྱིས་ཁྱི་ཕར་འཁྲིད་དེ་སྐར་ཐིག་ཉི་ཟླས་བརྒྱན་པའི་དར་དང་གོས་ཆེན།
ཇ་འུ་ཟིའི་ཇ་སྒམ་མང་པོ་བཅས་སྐུ་རྗེ་རྒྱལ་བློན་རྣམས་ལ་འབུལ་རྫོང་ཡོད་པའི་
ལོ་རྒྱུས་མང་པོ་ཞུས་ཀྱང་། སྐྱེས་ཡག་ཉི་མ་རང་ཤར་གྱིས་མ་ཉན་ནས་ད་རེས་
བུ་མོ་བདུན་པོ་ལེགས་པར་ཉོན་ཟེར་ཏེ་སྐྱེས་ཡག་ཉི་མ་རང་ཤ་གྱིས་གླུ་འདི་ཕུལ་
སོང་། །
ཨ་ལ་ཐ་ལ་ཕ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་ལྷ་
ཞིག་འབོད་ལེ་འདི། ། སྟེང་ནས་སངས་རྒྱས་བཟང་གསུམ་མཁྱེན། ། བར་ནས་
ཡི་དམ་ལྷ་ཚོགས་མཁྱེན། །འོག་ནས་མཁའ་འགྲོ་ཆོས་སྐྱོང་མཁྱེན། ། ཐུགས་མ་
གཡེངས་ཨ་ཕོའི་གླུ་སྣ་དྲོངས། །ས་འདི་དང་ས་ངོ་མ་ཤེས་ན། །རྒྱ་ནག་པོ་ཡུལ་
གྱི་རྒྱལ་ས་རེད། ། རྒྱུ་ཡི་ན་བ་ཁྲ་ལེབ་ཟེར། ། ང་འདྲ་ང་ངོ་མ་ཤེས་ན། ། ཤར་
མདོ་ཁམས་གླིང་གི་ས་ཆ་ནས། །རོང་ཆེན་ཆེ་གསུམ་ནང་རྒྱུད་ནས། །ཕོ་རྒོད་པོ་
དགུང་ལ་གྲགས་ལེ་དེ། །ང་སྐྱེས་ཡག་ཉི་མ་རང་ཤར་ཟེར། །ད་རྒྱ་བཟའ་བུ་མོ་
སྤུན་བདུན་ཁྱོད། ། ཉོན་དང་འདྲ་མ་འདི་འདྲ་གདའ། ། སྟོད་རྒྱ་གར་ཆོས་སྒོ་
མན་ཆོད་དང་། །སྨད་རྒྱ་ནག་ཁྲིམས་སྒོ་ཡན་ཆོད་ལ། ། ཕོ་གྲགས་པ་ཆེ་བ་སུ་
ཡིན་དེ། །ཁྱོད་རྒྱ་མོ་རྣམས་ཀྱི་ཨེ་ཤེས་ལགས། །དམག་དཔོན་སངས་རྒྱས་དགྲ་
འདུལ་དེ། །གོ་ཨེ་མྱོང་གཉེན་བཤེས་རྒྱ་མོ་ཚོ། །དཔེ་བཞག་ན་འདྲ་མ་འདི་འདྲ་
132



གདའ། །འབྲུག་ཕོ་ཐོང་གནམ་ནས་འབྱུང་པའི་དུས། ། སྐད་གསུང་སྐད་ནམ་
མཁའ་འུར་རུ་རུ། ། ཆར་སྦྲང་ཆར་བབས་པའི་སྐྱེལ་མ་རེད། ། མཐོ་གངས་་་
དཀར་རྩེ་མོའི་ཡང་སྟེང་ནས། ། དུང་སེང་དཀར་མོ་གཡུ་རལ་ཅན། ། སེང་་་་
དཀར་མོའི་གཡུ་རལ་ངོམས་པའི་དུས། །སྲོག་ཆགས་སྟོང་ལ་མི་འཇིགས་རྒྱུ། །
གཅན་གཟན་བརྒྱ་ཡི་གཙོ་བོ་རེད། །མཐའ་རྒྱ་མཚོ་འཁྱིལ་བའི་རྦ་ཀློང་ནང་། །
སྟོབས་ཆུ་སྲིན་ཟེར་བ་ཨེ་ཐོས་ཤེ ། དགྲ་ཆུ་སྲིན་དུང་གི་པ་ཊ་ཅན། །ཆབ་རྒྱ་
མཚོའི་གཏིང་ནས་དོན་པའི་དུས། ། ཁྱོད་ཉ་ཆུང་འཁོར་ས་ཨེ་ཡོད་ཞེ། ། ཤར་
མདོ་ཁམས་གླིང་གི་རྒྱལ་ས་ནས། ། ཐུགས་རྗེ་སངས་རྒྱས་གེ་སར་ཁོང་། །རྗེ་
རིགས་གསུམ་མགོན་པོའི་རྣམ་སྤྲུལ་རེད། །རིགས་གསུམ་གཅིག་བསྡུས་སངས་
རྒྱས་ཁོང་། །དུས་ད་ལོ་རྒྱ་ལ་ཕེབས་ལེ་རེད། །ཁྱོད་ལོང་བ་མིན་ན་མཐོང་རན་
ཡིན། ། མགོ་རྣ་བ་ཡོད་ན་གོ་རན་ཡིན། ། ཁྱོད་ཁ་ལྕེ་བདེ་བའི་རྒྱ་མོ་བདུན། །
གཏམ་དང་རྒྱལ་ཁ་ལོན་དགོས་ཟེར། །གཏམ་རྒྱལ་ཁ་འཐོབ་དགོས་བསམ་བྱུང་
ན། །སང་དང་གནངས་དང་གཞེས་དང་གསུམ། ། གཞེས་གྱི་ལྷ་ཉིན་དཀར་པོ་
ལ། ། རྒྱུ་ཆུ་དགུ་འདུས་པའི་ཟམ་ སོ་ཁ། ། རྒྱ་བོད་གཉིས་གྱི་གསེར་ཟམ་་་་་་་
མདུན། ། ཁ་ལྕེ་བདེ་ཞན་ཅི་ཡོད་དེ། །དུས་དེ་དུས་དབྱེ་འབྱེད་རིམ་བཞིན་
ཕྱེ། །ངེད་ གླིང་དཀར་སྟོད་གྱི་ས་ཆ་ནས། ། གཏམ་མཁས་པ་ཆུ་བོ་འབབ་མི་
ལ། །བོད་ཕྲུག་མི་ཆུང་ཁ་བདེ་ཡོད། ། གཞེས་ཀྱི་ལྷ་ཉིན་དཀར་པོ་ལ། །ཁྲིམས་
དར་བུ་མོ་སྤུན་བདུན་སར། །གཏམ་ལན་སྤྲོད་མི་སླེབས་ནས་ཡོང་། ཁྱོད་ཁྲིམས་
ཆེན་ཁྲིམས་ངོམས་བརྒྱབ་རྒྱུ་དེ། ། ཁྲིམས་དྲང་ཞན་ཅི་ཡོད་ང་ཚོས་ཤེས། །རྒྱ་
ལོངས་སྤྱོད་ཆེ་ཆུང་ང་ཚོས་ཤེས། ། དེ་ནས་བུ་མོ་ཉན་རྒྱུ་ལ། ། ཁབ་དང་སྐུད་
པས་མཐའ་ནས་ཟུམ། །མཛེས་ཞན་ཅི་གདའ་རིམ་བཞིན་བལྟ། །མ་གཞི་རྒྱ་ཡི་
ས་ཆ་ལ། །ཉི་མ་ཉི་མཛོད་ནང་དུ་བཅུག ། ཟླ་བ་ཟླ་མཛོད་ནང་དུ་བཅུག །
སྐར་མ་སྐར་མཛོད་ནང་དུ་བཅུག ། རྒྱ་ནག་མུན་པའི་གླིང་ལ་གྱུར། ། རྒྱ་སྡེ་
མུན་ནང་བཞུགས་ལེ་དེ། ། འདྲེ་སྲིན་འབྱུང་པོའི་ཁ་རླངས་རེད། ། ལྟས་ངན་
133



སྲིན་མོའི་རོ་གྲིབ་ཀྱིས། ། རྒྱ་ནག་མུན་ནང་བཅུག་ལེ་རེད། །དེ་རེད་དམ་མ་རེད་
རྒྱ་མོ་ཚོ། །གཏམ་མང་པོ་བཤད་ནས་ཅི་ལ་ཕན། ། གཏམ་ལ་གཏམ་ལན་འཕྲོད་
ངེས་ཡོང་། །གཏམ་གཏམ་ལན་མེད་ན་ལྷུགས་པ་རེད། །ཟས་ཟས་ལན་མེད་ན་
ཁྲམ་པ་རེད། ། དགྲ་དགྲ་ལན་མེད་ན་འཇའ་ཕོ་རེད། ། གཏམ་དེ་ཚོ་ཡིད་ལ་ངེས་
པར་གྱིས། །མ་གོ་གླུ་ལ་སྐྱོར་རྒྱུ་མེད། །
ཅེས་གསུངས་པས་རྒྱ་མོ་རྣམས་ཀྱིས་འོ་བདེ་ལེགས་སུ་གྱུར་ཅིག ཉི་མ་
རང་ཤར་གྱིས་གསུང་པར་མངོན་པར་བསྟོད། གཞེས་ཀྱི་ལྷ་ཉིན་དཀར་པོར་
རྒྱ་ཆུ་དགུ་འདུས་པའི་ཟམ་སོ། ཡང་དགུ་འདུས་པའི་གྲུ་སོ། རྒྱ་བོད་གཉིས་
ཀྱི་གསེར་ཟམ་ཁར་ངེད་རྣམས་གྱིས་གྲ་སྒྲིག་གདན་འདིང་རིམ་བཞིན་བྱེད་ཡོང་
ཟེར་ནས་ཁས་བླངས་ཤིང༌། དྲེའུ་ལྔ་བརྒྱའི་འགེལ་ཁ་རྣམས་གླིང་གི་རྒྱལ་བློན་
རྣམས་ལ་འབུལ་རོགས་ཟེར་ནས་ལོག་སོང་བར་གདའོ། ། ། །
134



ལེའུ་བདུན་པ།
ཆུ་དགུ་འདུས་པའི་ཟམ་སོ་ཁར། །
མི་ཆུང་བློན་དང་སྲས་མོ་བདུན། །
ཁ་མཚར་གཏམ་གྱི་གླུ་ལེན་བྱས། །
མི་ཆུང་དགའ་ནས་རང་སྒར་ལོག །
ཉི་མ་དེའི་ཕྱི་ནངས་རྒྱ་ཆུ་དགུ་འདུས་པའི་ཟམ་སོ། ཡང་དགུ་འདུས་
པའི་གྲུ་སོའི་མཚམས་ལ་རྒྱ་ཡི་བུ་མོ་རྣམས་གྱིས་རྐུབ་བཀྱག་འདྲ་མིན་སྣ་ཚོགས་
ཀྱི་སྟེང་ལ་ གཅན་གཟན་གྱི་ལྤགས་རིགས་སྣ་ཚོགས་ གྱི་གདན་རབས་མང་པོ་་
བཏིང༌། རང་གི་གཏམ་དོན་འགྲུབ་བྱེད་དུ་རྒྱུ་ཡི་ཁྲིམས་དར་ལེབ་ཆེན་བཅོ་
བརྒྱུད་དེ་རུ་ བཙུགས། ཁྲིམས་ རྔ་ ལེབ་ ཆེན་ བཅོ་ བརྒྱད་ མདུན་ དུ་ བཞག
ཁྲིམས་ཡིག་ཞལ་ལྕེ་བཅུ་གསུམ་དེ་ཁ་ཕྱེས་ནས་བཞག་སྟེ་གླིང་དཀར་གྱི་ཕྱོགས་
ནས་ཁ་མཁས་གཏམ་དོན་འགྲུབ་མི་གང་འདྲ་ཞིག་སླེབས་ཡོང་བསམ་བཞིན་
བསྡད་ཙ་ན། གླིང་ཕྱོགས་ནས་བོད་ཕྲུག་མི་ཆུང་ཁ་བདེ་དེ་དཔོན་བློན་བདུན་
གྱིས་བསྐོར་ཞིང་མགོ་ལ་ཝ་ནག་པགས་པའི་ཞྭ་ཞིག་གྱོན། ལུས་ལ་ལུག་གུའི་ཚ་
འཇམ་གྱི་གོས་ ཤིག་ གྱོན་ ཏེ་ སྐ་ རགས་གཡས་ རིང་ གཡོན་ཐུང་ ཞིག་ བསྡམས།
རྟ་རྐྱང་བྱ་མ་སེང་མགོ་དམར་ཆུང་གི་གོང་དུ་བུད་དེ་ཆུ་དགུ་འདུས་པའི་ཟམ་སོ་
ཁར་སླེབས་ཙ་ན། གསེར་ཟམ་ཁྲ་མོའི་ཁར་ཆིབས་བཀྱག་གཡུང་དྲུང་བྱས་པ་
ཞིག་ཡོད་པས་དེའི་སྟེང་དུ་རྒྱ་ཡི་བུ་མོ་རྣམས་ཀྱིས་ཆིབས་ཁ་བླངས། མི་ཆུང་
ཆིབས་བཞུད་ཐོན་པ་དང༌། རྒྱ་ཁྲི་པདྨ་རང་ཤར་གྱི་སྟེང་དུ་བསྡད་ནས་ཤིང་
ཏོག་དཀར་དམར་ཁྲ་གསུམ་དང༌། སྦྲང་དང་བུ་རམ་སོགས་མི་ཆུང་གི་མདུན་
135



དུ་ཕུལ། མི་ཆུང་གིས་ཡ་ ཨ་ཅེ་རྒྱ་མོ་རྣམས་སྙན་པའི་གཏམ་རྒྱུད་གང་འདྲ་
ཡོད་ཅེས་དྲིས། རྒྱ་ཡི་བུ་མོ་ཨ་མགོན་གྱིས། གླིང་དཀར་སྟོད་གྱི་ས་ཆ་ནས་
བོད་ཕྲུག་མི་ཆུང་ཁ་བདེ་དེ་རྒྱ་དཀར་ནག་གཉིས་ལ་གྲགས་པའི་ལོ་རྒྱུས་དེ་སྐྱེས་
ཡག་ཉི་མ་རང་ཤར་གྱིས་ངེད་རྣམས་ལ་གསུངས་བྱུང་ཞེས་ཞུས། མི་ཆུང་གིས་
ཁྱེད་རྒྱུ་མོ་རྣམས་གྱིས་རྒྱ་ཡིག་པོ་ཏི་གསེར་མགོ་གླིང་ལ་བཀུར་ནས་ད་བར་ལོ་
གཉིས་ཙམ་འགྱངས་སོང༌། འོན་ཀྱང་ད་ལྟ་མགྲོན་བྲེལ་ཆེན་རེད་དམ་བྲེལ་
ཆུང་རེད། སྐུ་སེང་ཆེན་ལྷ་ཡི་བླ་མ་ཁོང་ཐུགས་དངོས་ཡོད་རེད་དམ་དངོས་
མེད་རེད། རྒྱ་རྗེ་ཀ་ར་ཀུན་ཀོན་ཁོང་སྐུ་སེང་ཆེན་བསུ་བར་མི་ཡོང་ནས།
མཁར་བཙན་བཟུང་བྱེད་དོན་ཅི་འདྲ་ཡིན་ཞེས་དྲིས་པས། རྒྱ་ཡི་བུ་མོ་ཨ་
མགོན་མཚོ་ཡིས་དར་དཀར་པོ་ཞིག་ལག་ཏུ་བཟུང་ནས་མི་ཆུང་ལ་གླུ་ཞིག་ཕུལ་
སོང་། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རེང་ལྷ་ཞིག་འབོད་ལེ་འདི། །
ཤར་རྒྱ་ནག་རི་བོ་རྩེ་ལྔ་ནས། །ཐུགས་རྗེ་འཕགས་པ་འཇམ་དཔལ་དབྱངས། །
དུས་དེ་རིང་བུ་མོའི་གྲོགས་ལ་བྱོན། །ས་འདི་དང་ས་ངོ་མ་ཤེས་ན། ། རྒྱ་ཆུ་དགུ་
འདུས་པའི་ཟམ་སོ་རེད། །ཡང་དགུ་འདུས་པའི་གྲུ་སོ་རེད། །རྒྱ་བོད་གཉིས་གྱི་
ས་མཚམས་རེད། ། སྨན་ང་འདྲ་ང་ངོ་མ་ཤེས་ན། །མཆོད་རྟེན་བཀྲ་ཤིས་འོད་
འབར་ལ། །ཕྱག་དང་སྐོར་བ་བྱེད་མི་དེ། ། རྒྱ་ཁྲིམས་དར་བུ་མོ་སྤུན་བདུན་
ཡིན། ། རྒྱུ་མི་ཆེན་དཔོན་གྱི་སྲས་མོ་ཡིན། ། གནམ་ས་གཉིས་ལ་གྲགས་ལེ་་་་
ཡིན། ། ཡིན་ལུགས་ལོ་རྒྱུས་ཞུས་ཀྱང་ན། །དཀར་ས་དཀར་ལ་བལྟས་པ་ན། །
གངས་ལ་ཉི་མ་ཤར་འདྲ་ཡོད། །དམར་ས་དམར་ལ་བལྟས་པས་ན། །མཚོ་ལ་མེ་
ལྕེ་འཕངས་འདྲ་ཡོད། །དཀར་དམར་གཉིས་ལ་བལྟས་པས། ། གངས་ལ་སེང་
ཁྲག་འཐོར་འདྲ་ཡོད། ། གླུ་འདི་དང་གླུ་ངོ་མ་ཤེས་ན། ། རྒྱ་ གླུ་དཀར་པོ་རྒྱང་
གྲགས་ཟེར། ། ས་ག་མ་ཡུལ་ལ་མི་ལེན་ཏེ། ། དུས་དེ་རིང་རྟེ་འབྲེལ་ཆེ་བའི་་
136



དུས། །གཏམ་དང་ཁ་ ཤགས་བྱེད་པ་བཟང་། ། བཟང་ཆེན་གཏམ་གྱི་འདྲེན་
ལུགས་ཡིན། །དེ་རིང་གྲོས་ཤིག་ཚོགས་ཉིན་མོ། །གནམ་ལ་རྩིས་པའི་དུས་ཚོད་
བཟང་། ། ས་ལ་རྩིས་པའི་དུས་ཚོད་བཟང་། ། བར་ལ་རྩིས་པའི་ཚེས་གྲངས་
བཟང༌། །བཟང་གསུམ་རྟེན་འབྲེལ་དེ་རིང་འགྲིགས། ། དེ་ནས་ཨ་ཕོ་ཉན་རྒྱུ་
ལ། །ཁྱབ་པའི་གཏམ་ཞིག་ཞུ་རྒྱུ་ཡོད། །ཡོད་དོན་རྩ་བ་བཤད་པས་ན། །རྒྱུ་ཆུ་
དགུ་འདུས་པའི་ཟམ་ཆེན་འདི། །ཟམ་གདན་འཇོག་མི་ཨེ་ཤེས་ལགས། །ཟམ་
ལས་བྱེད་མི་ཨེ་ཤེས་ལགས། །ཟམ་ཐོག་འགྲོ་མི་ཟོག་གསུམ་ཡོད། ། ཟོག་གསུམ་
མིང་དེ་ཨེ་ཤེས་ལགས། །ཟམ་རབ་གནས་མཛད་མི་ཨེ་ཤེས་ལགས། །དེ་ཤེས་ན་
མཁས་པའི་གྲས་སུ་བཞག ། མ་ཤེས་གླེན་པ་ལུག་དང་འདྲ། །ད་རུང་དེ་བས་
མི་ཚད་པའི། ། རྒྱ་ནག་ར་འུ་ཆོས་རྫོང་འདི། ། རྩིགས་གཞི་འཇོག་མི་སུ་འདྲ་
རེད། །མཁར་ལས་བྱེད་མི་སུ་འདྲ་རེད། ། མཁར་རབ་གནས་མཛད་མི་སུ་འདྲ་
རེད། །དེ་ཚོའི་རྩ་བ་ཨེ་ཤེས་ལགས། །དེ་ཤེས་ན་མཁས་པའི་གྲས་སུ་བཞག །
མཁར་རྩེ་ཡར་ན་བྱ་གསུམ་ཡོད། །དེ་ལ་མིང་ཞིག་བཏགས་ནས་ཤོག །མཁར་
ནང་དེ་ན་གདན་གསུམ་ཡོད། ། གདན་དེ་གསུམ་མིང་ཞིག་བཏགས་ནས་ཤོག
གདན་གསུམ་སྟེང་ན་མི་གསུམ་ཡོད། །དེ་ལ་མིང་ཞིག་བཏགས་ནས་ཤོག །
མི་གསུམ་མདུན་ལ་ལྕོག་གསུམ་ཡོད། །དེ་ལ་མི་ང་ཞིག་བཏགས་ནས་ཤོག །
མི་རྒན་དྲུག་ཅུ་ལོ་པ་ཡོད། །དེ་ལ་མིང་ཞིག་བཏགས་ནས་ཤོག ། མོ་ལོ་བཅུ་
གཉིས་བ་ཞིག་ཡོད། །དེ་ལ་མི་མིང་ཞིག་བཏགས་ནས་ཤོག ། བུ་མོ་ལོ་དགུ་བ་
ཞིག་ཡོད། དེ་ལ་མིང་ཞིག་བཏགས་ནས་ཤོག །ད་རུང་དེ་བས་མི་ཚད་པའི། །
མཁར་རྩ་དེ་ན་ཟོག་གསུམ་ཡོད། །དེ་ལ་མིང་ཞིག་བཏགས་ནས་ཤོག །བཏམ་
དེ་ཚོར་གཏམ་ལན་འབྱུང་བས་ན ། ཁྱོད་མི་ཆུང་མཁས་པའི་གྲས་སུ་བཞག
ངེད་རྒྱ་རྗེ་ཀ་ར་ཀུན་ཀོན་གཙོས །རྒྱུ་ཡི་ཞིང་ཆེན་བཅོ་བརྒྱད་དེ། །ཁྱོད་གླིང་
པའི་འོག་ལ་འདུ་རྒྱུ་གྱིས། །གཏམ་དེ་ཚོར་གཏམ་ལན་མ་བྱུང་ཚེ། །གླིང་སེང་
ཆེན་གེ་སར་གཙོས་བྱེད་པའི། ། གླིང་དཀར་དཔའ་རྟུལ་སུམ་ཅུ་དེ། །རྒྱ་ནག་
137



པོའི་འོག་ལ་འདུ་རྒྱུ་གྱིས། །དེ་ཨེ་རེད་གླིང་ཕྲུག་མི་ཆུང་ལགས། །གཏམ་དོན་
ཆེན་ཡིད་ལ་ངེས་པར་གྱིས། །ཁྱོད་མི་ཆུང་ཡིད་ལ་དེ་ལྟར་ཞོག །
ཅེས་ཟེར་བ་དང༌། མི་ཆུང་གི་འོ་ལེགས་སུ་གྱུར་ཅིག ། རྒྱ་མོས་ཟེར་བ་
དེ་རང་ཡིན། ལྷོ་འཛམ་བུ་གླིང་གི་མངའ་ཞབས་ལ་རྒྱལ་རབས་མང་པོ་ཆགས་
པ་གོ་ཡང་མྱོང་། རྒྱ་མོ་ཟེར་བ་མ་གོ་ཐལ། རྒྱལ་མོ་ཟེར་བ་རྣ་བས་ཐོས།
ཡིན་ཡང་ཨ་ཅེ་གླུ་འདི་ཉོན་ཟེར་ནས་མི་ཆུང་གིས་ཨ་ར་གཡས་བྱུག་གཡོན་བྱུག
ཁ་ཆུང་པདྨ་འཛུམ་མདངས་ལ་བཅག་བཅག་ལན་གསུམ་བྱས་ཏེ་གླུ་རྟ་དཀར་མོ་
ལྷ་སྲིན་དྲུག་འགྱུར་ལ་དྲངས་ཏེ་གླུ་ཞིག་ཕུལ་ལོ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། །དུས་དེ་རིང་ལྷ་ཞིག་འབོད་ལེ་འདི། ། ལྷ་
ཆོས་སྐུ་ལོངས་སྐུ་ སྤྲུལ་ སྐུ་ གསུམ། ། བྱིན་རླབས་ཅན་གྱི་ ལྷ་ གསུམ་ མཁྱེན། །
མཁྱེན་གཟིགས་ཨ་ཕོའི་གླུ་སྣ་དྲོངས། ། ས་འདི་དང་ས་ངོ་མ་ཤེས་ན། །རྒྱ་ཆུ་
དགུ་འདུས་པའི་ཟམ་སོ་རེད། །ཡང་དགུ་འདུས་པའི་གྲུ་སོ་རེད། ། རྒྱ་བོད་
གཉིས་གྱི་ས་མཚམས་རེད། །ང་འདྲ་ང་ངོ་མ་ཤེས་ན། །ང་སྐྱེ་བ་འདི་ཡི་སྔོན་མ་
ལ། །ཐང་སྟོང་རྒྱལ་པོའི་སྐྱེ་བ་ཡིན། །བྲག་ལ་ཕུར་པ་རྒྱག་མི་ཡིན། །ཆུ་ལ་ཟམ་
པ་འཛུགས་མི་ཡིན། ། གླུ་འདི་དང༌ གླུ་ངོ་མ་ཤེས་ན། ། ཀླུ་རྟ་དཀར་མོ་དྲུག་་
འགྱུར་ཟེར། །གླུ་མགོ་འགྱིངས་ཤིང་འགྱིངས་ནས་ལེན། ། ལྷ་ཆེན་ཚངས་པ་
འགྱིངས་ཤིང་འགྱིངས། ། ཀླུ་སྐྱེད་འཚུབ་ཅིང་འཚུབ་ནས་ལེན། །གཉན་ཆེན་སྐུ་
ལྷ་འཚུབ་ ཅིང་འཚུབ། ། ཀླུ་མདའ་མཐའ་ཞིང་མཐའ་ནས་ལེན། ། ཀླུ་རྒྱལ་་་་་
གཙུག་ན་མཐའ་ཞིང་མཐའ། །མཐའ་དབུས་མེད་པའི་གླུ་ཞིག་ལེན། །འགག་
པ་མེད་པའི་ངག་ཞིག་འགུགས། །དེ་ནས་ཉོན་དང་རྒྱ་མོ་བདུན། ། ལྷོ་འཛམ་བུ་
གླིང་གི་མངའ་ཞབས་ལ། ། རྒྱ་མོ་ཟེར་བ་མ་གོ་ཐལ། ། ར་རྒྱ་རྒྱུ་བ་ལ་རྒྱ་མོ་་་
ཟེར། །དྲེལ་རྒྱ་རྒྱ་བ་ལ་རྒྱ་མོ་ཟེར། ། ཁྱི་རྒྱ་རྒྱ་བ་ལ་རྒྱ་མོ་ཟེར། །རྒྱ་མོ་ཐོབ་པ་དེ་
གསུམ་རེད། ། དེ་མ་གཏོགས་རྒྱ་མོ་མ་གོ་ ཐལ། ། སྟོད་ཨེ་ན་རྒྱ་གར་ རྒྱལ་པོ་་
138



གདའ། ། ཆོས་མདོ་སྔགས་བསྟན་པའི་རྒྱལ་པོ་ལ། ། དེ་ལ་རྒྱལ་མོ་ཟེར་ལ་་་་་
གདའ། །རྒྱ་མོ་ཟེར་བ་མ་ཐོས་ཐལ། །བར་སྟག་གཟིག་ནོར་གྱི་རྒྱལ་པོ་དེ། །རྒྱུ་
ལོངས་སྤྱོད་ཆེ་བའི་རྒྱལ་པོ་རེད། ། སྟོབས་མངའ་ཐང་ཆེ་བའི་རྒྱལ་པོ་རེད། །
དཔོན་དེ་ལ་རྒྱལ་མོ་ཟེར་ལེ་གདའ། །རྒྱ་མོ་ཟེར་བ་མ་གོ་ཐལ། ། སྐུ་རྒྱལ་བོད་ཀྱི་
ས་ཆ་ལ། །སྟོབས་མངའ་བདག་བོད་གྱི་རྒྱལ་པོ་གདའ། །དེ་ལ་རྒྱལ་མོ་ཟེར་ལེ་
གདའ། ། རྒྱ་མོ་ཟེར་ལེ་མ་གོ་ཐལ། ། དེ་ནས་བུ་མོ་སྤུན་བདུན་ཚོ། ། རྒྱ་ཆུ་དགུ་
འདུས་པའི་ཟམ་སོ་འདི། །ཟམ་གདན་འཇོག་མི་ནག་པོ་རྒྱ། །ཟམ་ལས་བྱེད་མི་
ནག་པོ་རྒྱ། ། རབ་གནས་མཛད་མི་འཇམ་དཔལ་དབྱངས། །དེ་ཡན་གདའ་ན་
རྒྱ་མོས་ཤོད། ། ཟམ་ སྟེང་འགྲོ་མི་ཟོག་གསུམ་དེ། ། རྒྱུ་དྲེལ་མེ་ཉག་མཚལ་མོ་
གཅིག ། བོད་དྲེལ་ཐོ་ལོག་དེ་དང་གཉིས། །ཟིང་རྟ་སྔོན་མོ་དེ་དང་གསུམ། །
ཟོག་དེ་གསུམ་འགྲིམ་པའི་ལམ་ཞིག་རེད། །དེ་ཡན་གདའ་ན་རྒྱུ་མོས་ཤོད། །རྒྱུ་
ནག་ར་འུ་ཆོས་རྫོང་དེ། །རྩིགས་གཞི་འཇོག་མི་ནག་པོ་རྒྱ། །མཁར་ལས་བྱེད་མི་
ནག་པོ་རྒྱ། ། རབ་གནས་མཛད་མི་འཇམ་དཔལ་དབྱངས། ། དེ་ཡན་ཆོད་་་་
གདའ་ན་རྒྱུ་མོས་ཤོད། ། མཁར་རྩེ་སྟེང་གི་བྱ་གསུམ་དེ། ། གདུགས་དང་རྒྱལ་
མཚན་བ་དན་གསུམ། །དེ་ཡན་གདའ་ན་རྒྱ་མོས་ཤོད། །མཁར་ནང་ཡོད་པའི་
གདན་གསུམ་དེ། ། སྟག་གདན་གཟིག་གདན་དོམ་གདན་གསུམ། །གདན་རབ་
གསུམ་ལ་ཟེར་ལེ་ཡིན། །གདན་གསུམ་སྟེང་གི་མི་གསུམ་དེ། ། རྒྱལ་མོ་བཙུན་མོ་
བློན་པོ་གསུམ། །མི་གསུམ་མདུན་གྱི་ལྕོག་གསུམ་དེ། །གསེར་ལྕོག་དངུལ་ལྕོག་
གཡུ་ལྕོག་གསུམ། །དེ་ཡན་གདའ་ན་རྒྱ་མོས་ཤོད། །མི་རྒན་དྲུག་ཅུ་ལོ་པ་དེ། །
ལོ་རྒན་དྲུག་ཅུའི་ཁོག་རྩིས་རེད། །བུ་མོ་ལོ་ངོ་བཅུ་གཉིས་དེ། །ལོ་འཁོར་བཅུ་
གཉིས་ཟེར་ལེ་རེད། ། ཨ་ཉོག་ལོ་བརྒྱད་བ་ཞིག་དེ། ། སྤར་ཁ་བརྒྱད་ཀྱི་བརྒྱུད་
ཟུར་རེད། །བུ་མོ་ལོ་དགུ་བ་ཞིག་དེ། །སྨེ་བ་དགུ་ཡི་དགུ་སྐོར་རེད། ། མཁར་རྩ་
དེ་ན་ཟོག་གསུམ་དེ། ། སྟག་ཁྱི་གཟིག་ཁྱི་དོམ་ཁྱིར་ཟེར། །དེ་ཡན་གདའ་ན་རྒྱ་
མོས་ཤོད། ། དེ་ནས་རྒྱ་མོ་ཚེ་སྒྲོན་མ། །ཨ་ཙི་རྒྱ་མོ་འཛུམ་བཞད་ལ། །འཛུམ་ཆེ་
139



ན་མཛེས་ཀོང་ལུག་ལེ་གདའ། ། ཨ་ཙི་རྒྱ་མོ་བགད་བཞད་ལ། །བགད་ཆེ་ན་རྒྱུ་
མ་འབྱར་ལེ་གདའ། །ཨ་ཙི་རྒྱ་མོ་མགོ་ཆེ་མ། །མགོ་ཆེ་ན་ལྟག་པའི་གཉའ་ཤིང་
རེད། ། ཨ་ཙི་རྒྱ་མོ་མཛེས་ལུགས་ལ། །ཉ་ཡུ་ཕྲ་ལེ་མདའ་དང་འདྲ། ། སྒྱིད་ཁུག་
གུག་ལེ་གཞུ་དང་འདྲ། །མདའ་གཞུ་ཆ་གཅིག་ཁྱོད་ལ་གདའ། །ཡར་ཁ་མཐུག་
ལེ་སྒ་དང་འདྲ། །མར་ཁ་མཐུག་ལེ་གདན་དང་འདྲ། ། སྒ་གདན་ཆ་གཅིག་ཁྱོད་
ལ་གདའ། །ཐོད་པ་མཐོ་ལེ་ཀུ་རུ་འདྲ། །སྣ་འགོ་ཉག་ལེ་སྤྲེལ་དང་འདྲ། །མ་ནེ་
འགེམ་ལེ་ཆུ་ཁེབས་འདྲ། །དེ་ནས་རྒྱ་མོ་གསན་རྒྱུ་ལ། །རྐུབ་ཤ་དེ་ཡི་ཆེ་ལུགས་
ལ། ། རྫ་ཁོག་ས་ལ་སྦུབས་འདྲ་གདའ། །ལ་ལ་འགྲོ་ན་འཁུར་རྩ་རེད། །མཐུར་
ལ་བབས་ན་ས་ལ་ཐུག ། དེ་འདྲའི་རྒྱ་མོ་སྡུག་ལུགས་ལ། །དབུ་སྐྲ་དར་ལྕོག་
མགོ་ལོག་འདྲ། །ཚུར་ལ་མ་ཡོང་ཕར་ལ་སོང་། །ཁ་རླུང་ང་ལ་མ་འདེབས་ཤིག
ཁ་རུལ་དྲི་མ་འཚུབ་བེ་གདའ། །ཆུ་ངན་གསུམ་དེ་ཁྱོད་ལ་གདའ། །ཁོག་སྨད་
བརླ་ཤའི་ནང་རྒྱུད་ནས། ། ཁྲག་རུལ་རྣག་རུལ་དྲི་ངན་གསུམ། །དེ་གསུམ་ཁྱོད་
ལ་འཛོམས་ནས་གདའ། ། དེ་ལས་རྒྱ་མོ་ཕར་ལ་སོང་། །ད་རུང་འཕྲུལ་རྒྱུ་ཅི་
འདྲ་ཡོད། །རྩིས་དང་སྤར་ཁ་ཅི་འདྲ་ཡོད། །རྒྱ་མོའི་ཡིད་ལ་དེ་ལྟར་ཞོག །
ཅེས་གླུ་དེ་ལྟར་ཕུལ་བ་དང༌། རྒྱ་མོ་ཁ་ཤས་བགད་ཤོར། ཁ་ཤས་ངུ་
ཤོར། ཁ་ ཤས་ཚིག་པ་ཟ་ཞིང་ར་རོག་པོ་དུག་གིས་བཟི་བ་ལྟར་བསྡད་པའི་
སྐབས། མི་ཆུང་གིས་ཨ་ལྕམ་རྒྱ་མོ་ཚེ་སྒྲོན་མ། གཏམ་མཁས་པའི་ལོ་རྒྱུས་
འགའ་རེ་ཡོད་ཟེར་ནས་ཡང་བུ་མོ་རྣམས་ལ་གླུ་ཞིག་ཕུལ་སོང་། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །ལྷ་
ཡར་མཁྱེན་ཚངས་པ་དཀར་པོ་མཁྱེན། ། བར་མཁྱེན་གཉན་ཆེན་སྐུ་ ལྷ་་་་་་་
མཁྱེན། །ལྷ་མར་མཁྱེན་ཀླུ་རྒྱལ་གཙུག་ན་མཁྱེན། །དཔའ་དགྲ་ལྷ་ཝེར་མས་ཁ་
འཛིན་མཛོད། །ས་འདི་དང་ས་ངོ་མ་ཤེས་ན། །རྒྱ་ཆུ་དགུ་འདུས་པའི་ཟམ་སོ་
རེད། །ཡང་དགུ་འདུས་པའི་གྲུ་སོ་རེད། ། རྒྱ་བོད་གཉིས་གྱི་གསེར་ལམ་རེད། །
140
་་



ང་འདྲ་ང་ངོ་མ་ཤེས་ན། །མི་ང་འདྲ་རྩ་བ་བཤད་པས་ན། །ཚེ་སྔ་མོ་སྔར་གྱི་དུས་
ཚོད་ལ། ། ཤར་འགོག་ཡུལ་སྟོད་ལ་སྐྱེ་བ་བཞེས། །འགོག་ར་ལོ་སྟོན་པའི་ཚ་བོ་
ཡིན། ། ཕ་ལ་གཡར་པོའི་རྒྱབ་འཁུར་ཟེར། །བུ་ལོན་གཡར་བ་མ་ཡིན་ཀྱང་། །
དབུས་ལྷ་སའི་ཇོ་བོ་ཞལ་དཀར་ལ། །ཚོགས་འབུམ་ཚོགས་བཅུ་གསུམ་ཁས་ལེན་
ཞུས། ། ཕ་གཡར་པོའི་མིང་དེ་དེ་ནས་བཏགས། ། མ་ལ་ཟས་ཟ་འགྲང་མེད་་
ཟེར། །ཟས་ཟས་ནས་འགྲང་རྒྱུ་ལོས་ཡོད་དེ། །བསྐོར་ཕྱག་སྒྲུབ་སྦྱང་བྱེད་པའི་
དུས། ། ཟས་ཟ་འགྲང་མེད་དེ་ནས་བཏགས། ། ཕོ་ང་ལ་བོད་ཕྲུག་མི་ཆུང་་་་
ཟེར། །བོད་ཕྲུག་མི་ཆུང་མི་ཟེར་རྒྱུ། ། ཕོ་ལོ་ལྔ་ལ་སོན་པའི་དུས། །བོད་གྱི་བློན་
ཆེན་མི་བཞི་ཡིས། ། ཞོ་ཟོ་བ་གང་དང་བརྗེས་ལེ་ཡིན། །ཁ་སྣོན་ཁྲག་ཤ་བདུན་
ཙམ་བརྒྱབ། ། ཁ་ ཤས་ཁེ་ ཐལ་ཁེ་ ཐལ་ཟེར། ། ཁ་ ཤས་ཕམ་ ཐལ་ ཕམ་ཐལ་་་་་་
ཟེར། །ཁེ་ཕམ་ཅི་ཡིན་མ་ཤེས་ཀྱང་། །བོད་ཕྲུག་མི་ཆུང་དེ་ནས་བཏགས། །དེ་
དུས་དབུས་གྱི་ཇོ་བོ་ལ། ། གསེར་གསོལ་གསེར་ཀོང་མ་ཙམ་བརྒྱུངས། ། ཕྱག་
དང་མཆོད་པ་དུ་མ་བྱས། །བཅུ་གསུམ་ལོ་ངོ་སོན་པའི་དུས། །ཤར་གླིང་དཀར་
སྟོད་ལ་འབྱོར་ནས་ཐལ། ། སེང་ཆེན་གེ་སར་གསོལ་དཔོན་བྱས། ། སྤྱན་ལ་་
འཛུལ་ན་ཨ་ཚ་མེད། །བར་དུ་བདུད་གྱི་བར་ཆད་ལ། །ཧོར་ལ་ལོ་གསུམ་འདུག་
དགོས་བྱུང་། །སེར་པོ་ཧོར་ལ་བསྡད་པའི་དུས། ། ཧོར་ཕྲུག་ག་མ་གཟིག་མགོ་
ཟེར། ། ང་ཁ་ཆུང་པདྨ་འཛུམ་མདངས་ནས། ། གཏམ་མཁས་པ་ཆུ་བོ་འགྱུར་
འགྱུར་ཡིན། ། ཚིག་རྣོ་པོ་རྒྱ་གྲིས་བཤགས་བཤགས་ཡིན། ། ལུས་གྲུ་བཞི་་་་་་་
གཟུགས་ཚད་མ་ལོང་ཀྱང་། །གཏམ་གྲུ་བཞི་གདན་ལ་འདིང་མི་མིན། །བདེན་
ཨེ་བསམ་རྒྱ་མོ་སྤུན་བདུན་ཚོ། ། གླུ་འདི་གླུ་ངོ་མ་ཤེས་ན། ། མི་ཆུང་སྐྱ་ག་ཡག་
མཚར་ཟེར། །ལ་ཆེན་བུ་མོ་ཉན་རྒྱུ་ལ། །རྒྱ་རྗེ་ཀ་ར་ཀུན་ཀོན་ཁོང་། །མུན་ནང་
བཞུགས་དོན་ཅི་འདྲ་རེད། །དོན་གང་འདྲ་ཞིག་ལ་ཐུག་ལེ་རེད། །རྒྱ་ནག་ཞིང་
ཆེན་བཅོ་བརྒྱད་ཀྱི། །སྟོབས་ཀྱི་རྒྱ་རྗེ་རྒྱལ་པོ་ལ། ། རྒྱལ་རྒྱུད་མཐའ་ནས་མི་ཆད་
ལེ། ། བཙུན་མོ་ལྔ་བརྒྱས་བསྐོར་ཡོད་ཟེར། ། རྒྱལ་པོར་དེ་ཡིས་མི་ཆོག་ལེ། །
141



མཐའ་རྒྱ་མཚོ་ཆེན་པོའི་ཕ་མཐའ་ནས། །སྲིན་མོ་ཉི་མ་ཁྲི་སྐྱིད་དེ། ་སྟོབས་རྒྱལ་
པོའི་མདུན་ལ་བསུ་ཡོད་ཟེར། ། སྐུ་ཚེ་མ་བརྟན་འདས་ཡོད་ཟེར། ། རྒྱལ་པོས་རོ་
རུལ་རུམ་ཡོད་ཟེར། །དེ་བདེན་པ་རེད་དམ་རྫུན་མ་རེད། ། མ་ཟད་རྒྱ་ཡི་ཞིང་
ཆེན་འདིར། །ཉི་མ་ཉི་མཛོད་ནང་དུ་བཅུག ། ཟླ་བ་ཟླ་མཛོད་ནང་དུ་བཅུག
སྐར་མ་སྐར་མཛོད་ནང་དུ་བཅུག ། འཇུག་དགོས་དོན་རྩ་བ་ཅི་འདྲ་རེད། །
མཐོ་ཡི་ཉི་ཟླ་སྐར་གསུམ་གྱིས། ། ཉེས་ཆེན་བསགས་ལུགས་ཅི་འདྲ་རེད། ། མ་
ཕུགས་རྒྱ་མོ་ཉན་རྒྱུ་ལ། །དཔེ་བཞག་ན་འདྲ་མ་འདི་འདྲ་གདའ། །བྱ་མ་རྒྱགས་
དགོས་རྒྱུ་ཁྭ་ཏ་རེད། ། རྒྱགས་ཚར་ནས་ཁྭ་ཏར་ཡ་བོ་མེད། །ནམ་ཉིན་མཚན་
མེད་པར་ཧ་བཤར་རྒྱུག ། མགོ་མི་མཐོ་དགོས་རྒྱུ་ནག་མོ་རེད། །མགོ་མཐོ་ན་
འཇིང་པར་རྟ་བཞོན་རྒྱག། །ཟེར་བའི་གཏམ་དེ་ཨེ་བདེན་ཞེ། །དེ་ནས་བུ་མོ་ཁ་
བདེ་བདུན། ། ཁ་བདེ་མོའི་ལོ་རྒྱུས་མང་ཙམ་གདའ། ། སྟག་མོའི་འཛུམ་རྩིས་ཨེ་
ཤེས་ལགས། །མོ་རབ་འཛུམ་རྩིས་རྒྱག་པའི་དུས། ། སྣ་འགོ་ཡག་ལ་ཚང་རབས་
ཡོད། ། མོ་འབྲིང་འཛུམ་རྩིས་རྒྱག་པའི་དུས། ། མགྲིན་པ་ཡན་ཆོད་ཚང་རབས་
ཡོད། ། མོ་མཐའ་མས་འཛུམ་རྩིས་རྒྱག་པའི་དུས། ། སྒལ་པའི་ཡན་ཆོད་ཚང་
རབས་ཡོད། །བུ་མོས་འཛུམ་རྩིས་བརྒྱབ་ནས་ཤོག ། དེ་ནས་རིམ་བཞིན་བལྟ་
བས་ཆོག ། རྒྱ་མོའི་ཡིད་ལ་དེ་ལྟར་ཞོག །
ཅེས་ཟེར་བའི་གླུ་དེ་ལྟར་ཕུལ་བ་དང༌། རྒྱ་མོ་རྣམས་སྤྱན་ཕར་གཟིགས་
ཚུར་གཟིགས་ཀྱི་ངང་དེར། རྒྱ་མོ་ཨ་མགོན་མཚོ་ཡིས་ད་ནི་གླིང་ཕྲུག་མི་ཆུང་
ཁ་བདེ་ཁྱོད། ཁ་བདེ་མོའི་ལྕེ་རྩེ་དར་ལས་སྲབ། གཏམ་མཁས་པའི་གོང་བ་
ལེན་མི་ཟེར། ད་ཡིན་ན་བུ་མོའི་གླུ་འདི་ཉོན་ཟེར་ཏེ་རྒྱ་མོས་གླུ་འདི་སྐད་ཕུལ་
ལོ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། ལྷ་ཆོས་སྐུ་
ལོངས་སྐུ་སྤྲུལ་སྐུ་གསུམ། །བྱིན་རླབས་ཅན་གྱི་ལྷ་གསུམ་མཁྱེན། །ཤར་རྒྱ་ནག་
རི་བོ་རྩེ་ལྔ་ནས། །ཐུགས་རྗེ་འཕགས་པ་འཇམ་དཔལ་དབྱངས། །དུས་དེ་རིང་
142



བུ་མོའི་ཇུས་ ལ་ གཟིགས། ། བདེ་ཆེན་ལྷ་ཡི་ཞིང་ཁམས་ནས། ། འཕགས་ པ་་་
གནས་བརྟན་བཅུ་དྲུག་དེ། །དེ་རིང་བུ་མོའི་ཇུས་ལ་གཟིགས། ། གླུ་ལེན་པའི་
འགོ་མོ་བཟང་བར་ཤོག །ངག་འ གུགས་པའི་བསམ་དོན་འགྲུབ་པར་ཤོག །
ས་འདི་དང་ས་ངོ་མ་ཤེས་ན། ། ཆུ་དགུ་འདུས་པའི་ཟམ་སོ་རེད། ། ཡང་དགུ་
འདུས་པའི་གྲུ་སོ་རེད། ། སྨན་ང་འདྲ་ང་ངོ་མ་ཤེས་ན། །རྒྱ་ཟི་མའི་བུ་མོ་ཨ་
མགོན་ཚོ། ། མཐོང་ན་བསྟོད་པ་བྱེད་ས་ཡིན། ། རྩིས་དང་སྤར་ཁ་ མ་ཡིག་་་་་་
སོགས། །བུ་མོའི་ཁོག་ནང་ཚུད་ནས་ཡོད། །གཏམ་མཁས་པའི་གོང་བ་ལོན་མི་
ཡིན། །དེ་རིང་གླིང་ཕྲུག་མི་ཆུང་ཁྱོད། ། སྲིད་པ་ཆགས་པའི་ཕ་དང་གཅིག །
སྐལ་པ་ཆགས་པའི་མ་དང་གཉིས། །ཆུ་ཡི་ཆེ་གཉན་བཙུན་གསུམ་གསུམ། །རྡོ་
ཡི་ཆེ་གཉན་བཙུན་གསུམ་བཞི། །ཤིང་གི་ཆེ་གཉན་བཙུན་གསུམ་ལྔ། །དམར་
ཡག་སྟག་གི་འཛུམ་རྩིས་དྲུག ། བུ་མོ་ངེད་ཚོར་ཤོད་ཤོག་ཟེར། ། ཁྱོད་མཁས་
པའི་བུ་ཞིག་ཡིན་པས་ན། །ཉི་མ་སང་དང་གནངས་དང་གཉིས། །གཞེས་གྱི་ལྷ་
ཉིན་དཀར་པོ་ལ། །ངེད་རྣམས་རིམ་བཞིན་བསྡུར་བས་ཆོག །ངེད་རྒྱ་ཡི་ཞིང་
ཆེན་བཅོ་བརྒྱད་ལ། ཕུ་ལ་ཕུ་ཆ་བསྐུར་རྒྱུ་ཡིན། མདའ་ལ་མདའ་ཆ་བསྐུར་རྒྱུ་
ཡིན། །ཕུ་མདའ་བང་ཆ་འཁོར་བའི་དུས། །དེ་ནས་གླུ་ལེན་རིམ་བཞིན་ཡོད། །
དེ་རིང་བུ་མོ་ང་རང་བདུན། ། མི་སྡོད་མཁར་ལ་ལོག་གི་ཡིན། ། གཞེས་གྱི་ལྷ་
ཉིན་དཀར་པོ་ལ། །ང་ཚོ་རིམ་བཞིན་མཇལ་བས་ཆོག །
ཅེས་ཟེར་ནས་རྒྱ་བཟའ་སྤུན་བདུན་དེས་ཁྲིའུ་ཤིང་གི་རྐུབ་བཀྱག་རྣམས་
བློན་མི་ཚོགས་མང་པོའི་རྒྱུད་ནས་ཡར་བཀྱལ། རྒྱ་ཁྲི་པདྨ་རང་ ཤར་དང་།
རྒྱ་བཟས་ལེའུ་བཅོ་བརྒྱད་རྣམས་ཁྱེར་ཏེ་རྒྱ་ནག་ར་འུ་ཆོས་རྫོང་གི་གཟིམ་ཆུང་
བཀྲ་ཤིས་འོད་འབར་གྱི་ནང་དུ་འབྱོར་བ་དང་། མི་ཆུང་ཡང་རང་སྒར་དུ་
ལོག་སོང་བར་གདའ། །
དེ་ནས་ཁྲིམས་དར་གྱི་བུ་མོ་སྤུན་བདུན་དེ་ཡབ་རྒྱལ་པོའི་སྐུ་མདུན་དུ་
བཅར་བ་དང༌། རྒྱ་རྗེ་རྒྱལ་པོས་བཙུན་མོ་ཉི་མ་ཁྲི་སྐྱིད་གྱི་སྐུ་གདུང་དེ་ཕར་
143



ཙམ་བཞག་ནས་ཡཱ་དེ་རིང་བུ་མོ་རྣམས་འབྱོར་བ་ཤིན་ཏུ་བཟང༌། གཏམ་དང་
རྒྱལ་ཁ་ ཅི་འདྲ་ལོན། ཚིག་བཟང་པོའི་ལོ་རྒྱུས་ཅི་འདྲ་ཡོད་ཅེས་དྲིས་པས།
བུ་མོ་རྣམས་ཕར་བལྟ་ཚུར་བལྟ་བྱས་ནས་བསྡད། ཡུད་ཙམ་སོང་རྗེས་ཨ་མན་
ཚོ་དེ་ཡར་ལངས་ཏེ་མཛོད་དར་དཀར་པོ་ཡུག་གཅིག་ཡབ་རྒྱལ་པོའི་དྲུང་དུ་ཡར་
ཕུལ་ནས་མུ་ཏིག་གི་ཕྲེང་བ་བརྒྱ་ཆགས་གཅིག་རྒྱལ་པོའི་གསེར་ལྕོག་གི་སྟེང་དུ་
བཞག་ནས་བུ་མོས་འོ་ན་ཡབ་གྱི་རྒྱལ་པོ་ལེགས་པར་གསོན། གསོན་དང་ཞུ་རྒྱུ་
འགའ་རེ་གདའ། རྒྱ་ཆུ་དགུ་འདུས་པའི་ཟམ་སོ། ཡང་དགུ་འདུས་པའི་གྲུ་
སོ། རྒྱ་བོད་གཉིས་གྱི་གསེར་ལམ་ཁར། གླིང་གི་མི་ཆུང་ཁ་བདེ་ཟེར་བ་དེ།།
བོད་ལ་སྐྱེས་པའི་བོད་ཕྲུག འགོག་ལ་སྐྱེས་པའི་འགོག་ཕྲུག གླིང་ལ་སྐྱེས་
པའི་གླིང་ཕྲུག མི་ཆུང་ཞིག་ལ་མིང་མང་ཡོད་པའི་མི་ཞིག་གདའ། ཁ་རྒྱ་
དར་ལས་འཇམ། ལྕེ་དར་དམར་ལས་སྲབ། ཁོག་ཚེར་མ་ལས་རྩུབ། བློ་
རྒྱ་ཁབ་ལས་རྣོ་ཙམ་གྱི་བུ་གཅིག་གདའ། མི་དེ་ཡི་གཏམ་དོན་ཨེ་འདྲ་གདའ་
ཟེར་ནས་བུ་མོས་གླུ་འདི་སྐད་ཅིག་ཕུལ་སོང་། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་ གླུ་ཡི་ལེན་ལུགས་རེད། ། ཐེངས་་
གསུམ་ངག་གི་འགུགས་ལུག་རེད། ། གླུ་ཕ་རྒྱུད་ནམ་མཁའ་སྟོང་པའི་གླུ། ། སྟོང་
པའི་གླུ་ཞིག་མི་ལེན་རྒྱུ། །མཐོ་ནམ་མཁའ་མཐའ་དབུས་མེད་པའི་གླུ། ། གླུ་མ་
རྒྱུད་ཆུ་བོ་གཞུང་འབྱམས་གླུ། ། འབྱམས་པའི་གླུ་ཞིག་མི་ལེན་རྒྱུ། །ཆུ་ལ་རྒྱུན་
ཆད་མེད་མི་གླུ། །གླུ་རང་རྒྱུད་རྩ་རླུང་འཕྲུལ་འཁོར་གླུ། །འཕྲུལ་པའི་གླུ་ཞིག་མི་
ལེན་རྒྱུ། །རྩ་ལ་འགག་པ་མེད་པའི་གླུ། །རྩ་རླུང་རང་དབང་ཐོབ་པའི་གླུ། །དེ་
ནས་ལྷ་ཞིག་འབོད་ལེ་འདི། །གནས་འོག་མིན་མཁའ་སྤྱོད་ཞིང་ཁམས་ནས། །
མ་མཁའ་སྤྱོད་ལྷ་མོས་ཐུགས་རྗེས་གཟིགས། །གནས་ཆོས་དབྱིངས་དབྱིངས་ཀྱི་
ཕོ་བྲང་ནས། ། མ་རྒྱུད་རྡོ་རྗེ་ཕག་མོ་མཁྱེན། ། ཤར་གཡུ་ལོ་བཀོད་པའི་ཞིང་
ཁམས་ནས། །དུང་ལོ་འབར་བའི་གདན་སྟེང་ནས། ། ཐོག་གསེར་ལོ་བརྩེགས་
པའི་ཁྲི་སྟེང་ནས། །མ་རྗེ་བཙུན་སྒྲོལ་མ་དཀར་སྔོན་རྣམས། །དེ་རིང་བུ་མོའི་གླུ་
144



སྣ་དྲོངས། །ས་འདི་དང་ས་ངོ་མ་ཤེས་ན། ། ཤར་རྒྱ་ནག་བཀྲ་ཤིས་རྭ་བ་ཡི། །ཕོ་
བྲང་ར་འུ་ཆོས་རྫོང་ཟེར། ། སྨན་ང་འདྲ་ང་ངོ་མ་ཤེས་ན། ། ཁྲིམས་དར་བུ་མོ་
སྤུན་བདུན་ནང་། །རྒྱ་ཡི་བུ་མོ་ཨ་མན་མཚོ། །ང་རང་བུ་མོ་སྤུན་བདུན་གྱིས། །
རྒྱ་ཆུ་དགུ་འདུས་པའི་ཟམ་སོ་ལ། ། གླིང་ཕྲུག་མི་ཆུང་ཁ་བདེ་དང༌། ། གཏམ་
མཁས་པའི་རྩེད་མོ་ཁ་ཤས་བྱས། ། མི་ཆུང་བློན་དང་རྒྱ་བཟའ་གཉིས། ། རྩིས་
མཁས་པའི་ཤེས་རབ་མ་སྤོབས་ ཐལ། ། རིག་པ་ཅི་ཞིག་བསྐོར་ན་ཡང་། ། ཁོ་
མངོན་ཤེས་ཅན་གྱི་མི་ཞིག་འདྲ། །འཛམ་གླིང་མ་ཡིག་བཅོ་བརྒྱད་ནང་། །དེ་
ནང་མ་ཐེབས་ལས་ཤིག་གདའ། །རྒྱལ་ཁྲིམས་བོད་ཁྲིམས་ཆོས་ཁྲིམས་གསུམ། །
ཁྲིམས་ཆེན་གསུམ་ནང་མ་ཐེབས་ལེ། ། ལྷག་མ་ཁོ་ལ་བཤད་རྒྱུ་གདའ། །རྒྱ་ཡིག་
བོད་ཡིག་སོག་ཡིག་གསུམ། །ཡིག་ཆ་གཅིག་ལ་མ་ཐེབས་ལེ། ། ཁྱད་མཚར་ཁོ་ལ་
བཤད་རྒྱུ་གདའ། །ད་ནི་ཡབ་ཆེན་རིན་པོ་ཆེ། །ལས་ཅི་འདྲ་བྱེད་ན་དགའ་རྒྱུ་
རེད། ། །
ཅེས་ཞུས་ཀྱང་། རྒྱལ་པོ་ཀ་ར་ཀུན་ཀོན་ནི་བདུད་ཀྱི་དམ་གྲིབ་ཕོག་པའི་
རྐྱེན་གྱིས་རི་ནག་སྨུག་པའི་ནང་སླེབས་པ་ལྟར་བྱས་ནས་བསྡད། ཡུད་ཙམ་
སོང་རྗེས་རྒྱལ་པོས་འོ་ན་གུ་ལོ་མཚོ་དང་། ཨ་མན་ཚོ། ཨ་མགོན་ཚོ་རྣམས་
གྱི་འགྲན་མེད་སེང་ཆེན་རྒྱལ་པོ་ཁོང་རྒྱ་ནག་ར་འུ་ཆོས་རྫོང་ལ་གདན་དྲངས་
ནས་ཐུགས་དང་མངོན་ཤེས་ཅི་འདུག་རིམ་བཞིན་བལྟ་དགོས་གསུངས་པ་དང་།
ཨ་མན་ཚོ་ཡིས་གླུ་ཞིག་ཕུལ་སོང་། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། དུས་དེ་རིང་
ལྷ་ཞིག་འབོད་ལེ་འདི། ། ཤར་རྒྱ་ནག་རི་བོ་རྩེ་ལྔ་ནས་། །ཐུགས་རྗེ་འཕགས་པ་
འཇམ་དཔལ་དབྱངས། །དུས་དེ་རིང་བུ་མོའི་གྲོགས་ལ་བྱོན། །ས་འདི་དང་ས་
ངོ་མ་ཤེས་ན། ། ཤར་རྒྱ་ནག་བཀྲ་ཤིས་རྭ་བ་ཡི། །ཕོ་བྲང་ར་འུ་ཆོས་རྫོང་ཟེར། །
སྨན་ང་འདྲ་ང་ངོ་མ་ཤེས་ན། །ཁྲིམས་དར་བུ་མོ་སྤུན་བདུན་ནང་། །ཡབ་རྒྱལ་
པོའི་བུ་མོ་ཨ་མན་ཟེར། ། གླུ་འདི་དང་གླུ་ངོ་མ་ཤེས་ན། །ང་བུ་མོའི་བསམ་དོན་
145



འགྲུབ་གླུ་ཡིན། །ད་ཡབ་ཆེན་རྒྱལ་པོ་གསན་རྒྱུ་ལ། །རྒྱུ་ཡི་ན་བ་ཁྲ་ལེབ་ལ། །
གཞན་དང་མ་འདྲ་གུར་ཞིག་གདའ། ། ཕྱི་ལ་གུར་ཐག་མ་དགོས་གདའ། ། མ་
མཁའ་འགྲོའི་དར་ ཐག་ སྤུངས་ནས་གདའ། ། ནང་ལ་གུར་ཀ་མ་དགོས་་་་་་་
གདའ། ། མེ་ཏོག་པདྨའི་ཀ་བ་གདའ། ། སྟོང་ཉིད་རང་གཟུགས་ སྡོད་པའི་་་་
གུར། །སྟེང་ནས་ཆོས་སྐུའི་འཇའ་འོད་ཕུབ། །བར་ནས་ལོངས་སྐུའི་སྦྲང་ཆར་
འབབ། །འོག་ནས་སྤྲུལ་སྐུས་བྱིན་གྱིས་བརླབས། ། སངས་རྒྱས་འདུས་སྤུངས་
འཁོར་ནས་གདའ། ། ལྷ་གུར་མཐོང་བ་ཀུན་མོན་ཟེར། ། མཐོང་བ་ཙམ་གྱིས་
ཀུན་དེ་སྨོན། །མཇལ་ན་ངན་སོང་མི་ལྷུང་ཟེར། །ཟེར་པའི་གཏམ་དེ་བདེན་པ་
འདྲ། ། ལྷ་གུར་དེ་ཡི་ནང་ཤེད་ནས། །གསེར་ཁྲི་སེར་པོའི་ཡང་སྟེང་ལ། ། མི་
སྨུག་མཆོང་གི་སྐུ་མདོག་ཅན། །དབུ་སྐྲ་འཇའ་འོད་ལྷམ་སེ་ལྷེམ། །ཡེ་ཤེས་སྤྱན་
གྱིས་གཟིགས་ནས་གདའ། །གཡོན་མཁའ་འགྲོ་འབུམ་གྱི་བསྐོར་ནས་གདའ། །
མདུན་སྤྲུལ་སྐུ་བརྒྱ་ཚོས་བསྐོར་ནས་གདའ། །ཆོས་སྐུའི་འཇའ་ལམ་འཁྲིགས་སེ་
གདའ། །ཁ་སེང་ཉི་མའི་སྔ་དྲོའི་ཐོག ། རྒྱ་ཆུ་དགུ་འདུས་པའི་ཟམ་སོ་ལ། །
བོད་ཕྲུག་མི་ཆུང་ཁ་བདེ་དང་། །གཏམ་དང་ཁ་མཚར་ཅུང་ཙམ་བྱས། ། བོད་
ཕྲུག་མི་ཆུང་ཁ་བདེ་དེ། །ལྕེ་ལ་མདུད་པ་བརྒྱབ་མི་རེད། །དར་དམར་གཡུགས་
དང་ཁྱད་མེད་རེད། ། ཁོས་ཟེར་བའི་གཏམ་ལ་ཨེ་འདྲ་གདའ། ། ལུས་གྲུ་བཞི་
གཟུགས་ཚད་མ་ལོངས་ཀྱང༌། །གཏམ་གྲུ་བཞི་གདན་ལ་འདིང་མི་ཟེར། ། ཁ་
ཆུང་པདྨའི་འཛུམ་མདངས་ནས། ། གཏམ་མཁས་པ་ཆུ་བོ་འགྱུར་མི་ཟེར། །
རིག་པ་སྨྱུག་མ་སྔོན་མོ་ནས། །ཚིག་རྣོ་མོ་རྒྱ་གིས་བཤགས་མི་ཟེར། །ཟངས་ཁོག་
ཀུན་དགའ་རྭ་བ་ནས། །གཏམ་མཁས་པ་ལྷོ་སྤྲིན་འཚུབ་མི་ཟེར། ། ཟེར་བའི་
གཏམ་དེ་བདེན་ནས་གདའ། ། ཕོ་དེ་ཡིས་མ་ཤེས་གཅིག་ཀྱང་མེད། །བསྐལ་པ་
ཆགས་པའི་ཕ་དང་གཅིག ། སྲིད་པ་ཆགས་པའི་མ་དང་གཉིས། །ཆུ་ཡི་ཆེ་
གཉན་བཙུན་གསུམ་གསུམ། །རྡོ་ཡི་ཆེ་གཉན་བཙུན་གསུམ་བཞི། ། ཤིང་གི་ཆེ་
གཉན་བཙན་གསུམ་ལྔ། །དམར་ཡག་སྟག་གི་འཛུམ་རྩིས་དྲུག ། དེ་ཚོའི་ལོ་
146



རྒྱུས་བཤད་ཤོག་ཟེར། །དེ་འགྲིག་པའི་གླུ་ལེན་གང་འདྲ་ལེན། །ལས་གང་འདྲ་
བྱས་ན་དགའ་རྒྱུ་རེད། །མ་ཕུགས་གཏམ་གྱི་འདྲ་མ་ལ། །དཔེ་བཞག་ན་འདྲ་མ་
འདི་འདྲ་གདའ། །ལས་བུ་རྒྱུད་བཟང་ན་ཕ་མ་དགའ། ། ཕ་མ་དགའ་ན་དྲིན་
ལན་རེད། ། ལྷ་བླ་མ་བཟང་ན་བཀའ་ཆོས་བཟང་། །དགོན་གྲྭ་ཚང་སྐྱིད་པའི་ཉི་
མ་ཤར། ། གོང་དཔོན་པོ་བཟང་ན་བཀའ་ཁྲིམས་བཟང། ། འབངས་མི་སེར་
སྐྱིད་པའི་ཉི་མ་ཤར། ། ཆབ་ཆུ་བོ་ཆེ་ན་གསེར་ཉ་རྒྱས། །འོག་ཀླུ་རྒྱལ་སྐྱིད་པའི་
ཉི་མ་ ཤར། ། དེ་ནས་ཡབ་ཆེན་རིན་པོ་ཆེ། ། གཏམ་ རྒྱལ་ཁ་ལོན་པ་ཁག་པོ་་
གདའ། །གླིང་དཀར་པོར་ལྷ་ཤེད་ཆེ་དང་གཅིག །ཡབ་རྒྱལ་པོ་འཐུམ་ཞྭ་གོན་
དང་གཉིས། །འདྲེ་སྲིན་མོའི་སྐུ་གྲིབ་ཆེ་དང་གསུམ། །དོན་ཆེན་འགྲུབ་པ་ཁག་
ནས་གདའ། ། ང་རང་བུ་མོ་སྤུན་བདུན་གྱིས། ། རིག་པ་མང་པོ་བསྐོར་ན་་་་་
ཡང་། །ཁོ་མི་ཆུང་བཤད་པ་ཨེ་འདྲ་གདའ། །ཁ་ཆེ་བ་དེ་བགད་ན་བཙོག །
དམར་ངོ་བ་དེ་ངུས་ན་བཙོག ། ངོ་ནག་བ་དེ་ཁྲོས་ན་བཙོག ། བརླ་རིང་མ་
དེ་འགྱེལ་ན་བཙོག །བརླ་ཐུང་མ་དེ་རྒྱུག་ན་བཙོག །ད་རུང་བུ་མོར་བཤད་
པ་ལ། ཐོད་པ་དེ་ཡི་མཐོ་གདའ་ཟེར། ཀུ་རུ་རྒྱུད་རྩེ་འདྲ་གདའ་ཟེར། སྣ་
མགོ་དེ་ཡི་ཉག་ལུགས་ལ། སྤྲེལ་རྒན་རྒྱུད་རྩེ་འདྲ་གདའ་ཟེར། མ་ནེ་དེ་ཡི་
འགེམ་ལུགས་ལ། །ཆུ་ཟོམ་ཆུ་ཁེབས་འདྲ་གདའ་ཟེར། ། དམའ་འབེབས་བྱས་
ལུགས་དེ་འདྲ་གདའ། ། ད་ཉི་མ་སང་གི་རྩེ་ཤར་ཐོག ། ཟས་སྣ་ཕུན་སུམ་
ཚོགས་པ་གཅིག །རྒྱ་ཟས་ལེའུ་བཅོ་བརྒྱད་གཉིས། ། དར་དང་གོས་ཆེན་
གྲངས་མེད་གསུམ། །མཛེས་པའི་ལུས་ལ་རྒྱན་ཆ་གསོལ། །ལྷ་མོའི་གར་སྟབས་
ཤིག་ལེ་ཡིས། ། ཁོ་མི་ཆུང་མདུན་ལ་མ་འགྲོ་ན། ། སྡུག་བདེ་མོ་ཞིག་གིས་བཞག་
ཐབས་མེད། །ཡབ་ཆེན་ཐུགས་ལ་དེ་ལྟར་ཞོག །
ཅེས་ཞུ་བའི་གླུ་དེ་ལྟར་ཕུལ་པ་དང་། ཡབ་ཆེན་རྒྱལ་པོས་བུ་མོས་ཟེར་
བའི་གཏམ་དེ་བདེན། རྒྱལ་པོའི་དཀོར་མཛོད་ནང་ནས་དར་དང་གོས་ཆེན་
ཅི་ཡག་རྣམས་ཁྱེར་ནས་རྒྱན་དང་གཡུ་གོས། ན་བཟའ་གང་བཟང་བཟང་
147



ལུས་ལ་གསོལ་ཏེ་ད་རུང་རྒྱལ་ཁ་ཅི་ལོན་གྱིས་གསུངས་པ་དང་། བུ་མོ་རྣམས་
གྱིས་གསེར་དངུལ་དར་ཟབ་རྩིས་ན་གྲངས་ཀ་མེད་པ་ལུས་ལ་དཀྲིས་གྱོན་བྱས།
རྒྱུ་ཟས་ལེའུ་བཅོ་བརྒྱད་སོགས་ཁྱེར་ནས་རྒྱ་ཆུ་དགུ་འདུས་པའི་ཟམ་སོ་ལ་སྒུག་
སྡོད་བྱས་ནས་རྒྱ་ཁྲི་པདྨའི་ཡང་སྟེང་ལ་མཛེས་པའི་གདན་རབ་མང་པོ་བསྟད་
ནས་བསྡད་ཡོད་པར་གདའ། །
ཉི་མ་དེ་ཡི་ཚེ་ན་ཤར་ཕྱོགས་གླིང་གི་དཔུང་དམག་དེ། རྒྱ་ཡི་ན་བ་ཁྲ་
ལེབ་ལ་སྒར་བབས་ནས་ཉིན་ཤས་སོང་ཞིང༌། གླིང་གི་རྒྱལ་བློན་རྣམས་གསུང་
གླེང་ཞིབ་རྒྱས་མཛད་ནས་བཞུགས་སྐབས་རྒྱལ་པོ་མཆོག་ནས། ཡཱ་མི་ཆུང་
ཁྱོད་གྱིས་གཏམ་དང་རྒྱལ་ཁ་ལོན་པའི་ཐབས་ཤེས་དང་། མདང་གསུམ་ཉལ་
པའི་གཉིད་ལམ་ཅི་འདྲ་བྱུང་ཞེས་དྲིས་པས། མི་ཆུང་གིས་སྟོབས་ཀྱི་རྒྱལ་པོ་
སངས་རྒྱས་ཁྱེད་ཐུགས་ལྷོད་ལྷོད་བྱས་ནས་བཞུགས་དང༌། ངས་ས་་་་་་
གནངས་ཀྱི་ཚུན་ཆོད་ལ་གཏམ་གྱི་རྒྱལ་ཁ་ལོན་པར་གྱིས་ཡོང་། ཡིན་ཡང་སྔོན་
ལ་རྒྱ་མོ་རྣམས་དམའ་ཞིག་ཕབ་དགོས་གདའ་ཟེར་ཏེ་སྐྱ་ཡུ་ཉུང་མ་མང་པོ་ཆུའི་
ནང་སྦང་སྟེ་དེའི་ནང་སྦྱང་དང་བུ་རམ་སོགས་མངར་རིགས་མང་པོ་བླུགས།
ནུབ་མོར་སྤང་གི་སྟེང་ལ་དར་རས་མང་པོ་བཏིང་ནས་ཉུང་མ་རྣམས་འཁྱགས་
སིལ་བཏང་། ཞོག་སྔ་ལངས་གྱིས་ཉུང་མངར་རྣམས་སྒྱེ་མོ་དྲུག་གི་ནང་དུ་
བླུགས། ཉུང་མངར་འགེལ་སའི་གླང་རོག་པོ་ཁྱུང་འདྲ་བ་གསུམ་ལ་སྒ་གདན་
བསྟད་དེ་ཉུང་མ་བཀལ། རྒྱབ་ཏུ་ཀུ་རུ་ཕོ་དྲེལ་འདྲ་བ་གཉིས་ལའང་ཉུང་
མངར་བཀལ་ཏེ་རང་གི་ལུས་ལ་ར་རྩག་རྣོ་དགུ་ཡོད་པ་གསོལ། དབུ་ལ་ཕྱིང་
པ་དཀར་པོའི་ཞྭ་ཞིག་གྱོན། ལྒང་ཕུག་གཉིས་ལ་ཕུ་བཏབ་ནས་སྐེ་ཡི་འོག་ཏུ་
བཏགས་ནས་ལྔ་བ་ཚུལ་དུ་བྱེད། ངོ་སྟོད་ལ་དཀར་པོ་བྱུག ངོ་སྨད་ལ་ནག་
པོ་ཞིག་བྱུག་ནས་བློན་པོ་མི་གསུམ་གྱིས་བསྐོར་ནས་རྒྱུ་ཆུ་དགུ་འདུས་པའི་ཟམ་
སོ། ཡང་དགུ་འདུས་པའི་གྲུ་སོར་མི་ཆུང་འབྱོར་བ་དང༌། རྒྱ་མོ་རྣམས་གྱིས་
ཡཱ་འདི་ཁ་སེང་ཡོང་བའི་མི་དེ་མི་འདྲ། རྭ་རིང་གསུམ་དེ་སྔོན་ལ་འདེད། རྣ་
148



རིང་བ་དེ་རྒྱབ་ལ་འཁྲིད། ར་རྩག་རྣོ་དགུ་ལུས་ལ་གསོལ། ཕྱིང་པ་སྐྱ་ལེབ་
མགོ་ལ་གྱོན་པ་ཞིག་འབྱོར་བ་དེ་ཅི་ཡིན་ནམ་བསམ་ཞིང་རྒྱ་མོ་རྣམས་ཚུར་ཡོང་
ནས་ཡཱ་ཁྱོད་ཁ་སང་ཡོང་བའི་མི་དེ་མི་འདྲ། ས་ཕྱོགས་གར་དུ་འགྲོ་མི་ཡིན།
གཏམ་དང་སྐད་ཆ་ཅི་འདྲ་ཡོད་ཟེར་ཏེ། རྒྱ་ཡི་བུ་མོ་ཨ་མགོན་ཚོ་དང་། གུ་
ལོ་ཚོ་གཉིས་གྱིས་སྐད་སྦྲེལ་བྱས་ཏེ་མི་ཆུང་ལ་གླུ་འདི་སྐད་ཅིག་ཕུལ་སོང༌། །
ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་འགོ་ལྷ་དང་
བླ་མས་འཚོས། ། གླུ་སྐད་མ་དང་མཁའ་འགྲོས་འཚོས། ། གླུ་མདའ་ཆོས་སྐྱོང་
སྲུང་མས་གཟིགས། །རྒྱ་ནག་ད་ལི་མཚོ་ཁ་ནས། །མཚོ་བདག་ཚེ་རིང་དབང་མོ་
མཁྱེན། །གཏམ་རྒྱལ་ཁ་ལོན་པའི་ཁ་འཛིན་མཛོད། །ས་འདི་དང་ས་ངོ་མ་ཤེས་
ན། ། རྒྱ་ཆུ་དགུ་འདུས་པའི་ཟམ་སོ་རེད། །ཡང་དགུ་འདུས་པའི་གྲུ་སོ་རེད། །
རྒྱ་བོད་གཉིས་གྱི་གསེར་ལམ་རེད། ། སྨན་ང་འདྲ་ང་ངོ་མ་ཤེས་ན། ། རྒྱ་ཁྲིམས་
དར་བུ་མོ་སྤུན་བདུན་ནང་། ། རྒྱ་ཡི་བུ་མོ་ཨ་མགོན་ཟེར། ། རྒྱུ་ཞིང་ཆེན་བཅོ་
བརྒྱད་གྲགས་ལེ་ཡིན། །སྐྱེ་གཟུགས་ནམ་མཁའི་འཇའ་དང་འདྲ། །འགྲོ་འདུག་
མཁའ་འགྲོའི་གར་སྟབས་ཡིན། །ལྟས་པ་ཙམ་གྱིས་ཡིད་དབང་འཕྲོག ། ཞལ་
རས་དཀར་པོ་གངས་རི་ཡིན། །སྤྱན་མིག་ཁྲ་བོ་གཟི་འདྲ་ཡིན། ། ཁ་ཆུང་པདྨའི་
འཛུམ་མདངས་ནས། །གཏམ་མཁས་པ་གོང་བ་ལེན་མི་ཡིན། །ཁོ་རེ་ཉོན་དང་
ཕ་ཡི་བུ། །ཁྱོད་ཁ་སེང་ཡོང་བའི་མི་ཆུང་དེ། །དེ་རིང་མི་དེ་མ་འདྲ་གདའ། ། ལྷོ་
འཛམ་བུ་གླི་གི་མངའ་ཞབས་ལ། །ལས་མ་དག་མི་གསུམ་ཡོང་རབས་ཡོད། །ཞ་
བོ་འཇའ་ཕོ་ལྐུགས་པ་གསུམ། །ལས་མ་དག་མི་གསུམ་དེ་ལ་ཟེར། །ཁྱོད་སྔོན་ལ་
དེད་པའི་ར་རིང་གསུམ། ། དེ་ལ་བཤད་པ་ཅི་འདྲ་ཡོད། །དེ་ལ་འགེལ་རྒྱུ་ཅི་
ཞིག་ཡིན། ། མ་གསང་བླ་བོ་དྲང་གཏམ་གྱིས། ། རྒྱབ་ལ་འཁྲིད་པའི་རྣ་རིང་་
གཉིས། །སྐད་ངན་ལུང་པ་གང་ནས་བྱུང༌། ། དེ་ལ་བཤད་པ་ཅི་འདྲ་ཡོད། །
ལུས་དེ་ལ་ར་རྩིག་གོས་ཤིག་གྱོན། །ཤིག་སྲོ་མ་གཉིས་གྱི་ཕ་ཚང་རེད། །གོས་དེ་
ལ་བཤད་པ་ཅི་འདྲ་ཡོད། །མགོ་དེ་ལ་ཕྱིང་པའི་ཞྭ་ཞིག་གྱོན། ། རོང་གི་ལུག་རྫི་
149



འདྲ་ལེ་མ། ། ཞྭ་དེ་ལ་བཤད་པ་ཅི་འདྲ་ཡོད། ། སྐེ་འོག་ལྔ་བ་ཆེ་ལུགས་ལ། ། མི་
ལ་མི་དགོས་ལྔ་བ་རེད། ། ཤིང་ལ་མི་དགོས་འཛེར་པ་རེད། །དེ་ལ་བཤད་པ་ཅི་
འདྲ་ཡོད། །རྐང་ལྷམ་ཆུང་དེ་ཡི་མཚར་ལུགས་ལ། ། སྐྱ་འཚུབ་བེ་ཐལ་བ་རྡེབ་
ལུགས་ལ། ། གཡོག་མོ་བརྒྱ་ཡི་གཡོག་རུལ་འདྲ། །བྱ་དེ་ཕོས་བྱ་སྐད་རྒྱག་པའི་
དུས། །གཡོག་བུ་ཕྲུག་བཞིན་དུ་ཆས་རྒྱུ་རེད། །དེ་ཨེ་རེད་རྒོད་པོ་ཕ་ཡི་བུ། །ང༌
ཁྲིམས་དར་བུ་མོ་སྤུན་བདུན་ལ། །རྒྱ་བཟས་ལེའུ་བཅོ་བརྒྱད་དང་། །ཕུན་སུམ་
ཚོགས་པའི་བདུད་རྩི་དང༌། ། སྒྲུང་དང་བུ་རམ་ལ་ སོགས་པ། ། འདོད་པ་ཅི་
དགོས་སྦྱིན་རྒྱུ་ཡོད། ། སྐུ་རྗེ་འཛམ་གླིང་གེ་སར་ལ། ། ལས་མ་དག་མི་སྡུག་དེ་
འདྲ་གདའ། ། རྔོ་ལོ་རང་གིས་འཆར་རྒྱུ་རེད། །ཁྱོད་ངོ་སྟོད་དམར་པོ་ཁྲག་གི་
མདོག །ངོ་སྨད་ནག་པོ་རྫ་རིའི་མདོག ། ངོ་དཀར་དམར་ཁྲ་གསུམ་ཡོད་ལེ་
དེས། ། མ་དག་ལས་ཤིག་བྱེད་མི་འདྲ། །ལུང་ཆེན་གསུམ་གྱི་ཕ་རོལ་ལ། །རྒྱང་
འབུད་གཏོང་རྒྱུ་མ་རེད་ཞེ། །ཁྱེད་རང་ཡིད་ལ་དེ་ལྟར་ཞོག །
ཅེས་གླུ་དེ་ལྟར་ཕུལ་བ་དང་། མི་ཆུང་དེ་ཚུར་ཡོང་སྟེ་ཡ་རྒྱ་མོ་བདུན་པོ་
ལེགས་པར་ཉོན། ང་ཡིན་ཐག་ཆོད་ཁ་སེང་ཡོང་བའི་མི་དེ་ཡིན། འོན་ཀྱང་
མདང་དགོང་ སྟོད་གཟེར་ སྟོད་ནས་ལངས། སྨད་ གཟེར་ སྨད་ནས་ལངས།
སྐེད་པ་མཚམས་ནས་ཚ་གྲང་འཐབ་ནས་ལྗིད་པའི་ནད་ཞིག་ཕོག་ཀྱང་དེ་རིང་མ་
ཡོང་ཀ་མེད་རེད། གཏམ་དང་རྒྱལ་ཁ་ལེན་དགོས་གདའ་ཟེར་ནས་ཁ་ཆུང་
པདྨ་གྲུ་བཞིར་བཅག་བཅག་ལན་གསུམ་མཛད་དེ་མི་ཆུང་གིས་རྒྱ་མོ་རྣམས་ལ་ཀླུ་
འདི་སྐད་ཕུལ་སོང་། །
ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་་
གསུམ་ངག་གི་འགུགས་ལུགས་རེད། ། གླུ་ཕ་རྒྱུད་ནམ་མཁའ་སྟོང་པའི་གླུ། །
སྟོང་པའི་གླུ་ཞིག་མི་ལེན་རྒྱུ། །མཐོ་ནམ་མཁའ་མཐའ་དབུས་མེད་པའི་གླུ། ། གླུ་
མ་རྒྱུད་ཆུ་བོ་གཞུང་འབྱམས་གླུ། །འབྱམས་པའི་གླུ་ཞིག་མི་ལེན་རྒྱུ། །ཆབ་ཆུ་བོ་
རྒྱུན་ཆད་མེད་མའི་གླུ། ། གླུ་རང་རྒྱུད་རྩ་རླུང་འཕྲུལ་པའི་གླུ། །འཕྲུལ་པའི་གླུ་
150



ཞིག་མི་ལེན་རྒྱུ། ། རྩ་ལ་འགག་པ་མེད་པའི་གླུ། ། རྩ་རླུང་རང་དབང་ཐོབ་པའི་
གླུ། །ས་འདི་དང་ས་ངོ་མ་ཤེས་ན། །རྒྱུ་ཆུ་དགུ་འདུས་པའི་ཟམ་སོ་རེད། །མི་ང་
འདྲ་ང་ངོ་མ་ཤེས་ན། ། ང་གླིང་ཕྲུག་མི་ཆུང་ཁ་བདེ་ཟེར། །ང་མི་ཆུང་བོད་ལ་
བསྡད་པའི་དུས། །སྐྱ་གཉིད་ཉུང་མ་འདེབས་ལེ་ཡིན། ། ཟས་བཅུད་ཆེན་སྐྱ་
གཉིད་ཉུང་མ་འདི། ། ཕྱུག་པོ་བརྒྱ་ཡི་མཁོ་ཟས་ཡིན། ། སྤྲང་པོ་བརྒྱ་ཡི་སྲོག་
བརྟེན་ཡིན། །ཡིན་པའི་ལོ་རྒྱུས་ཞུས་ཀྱང་ན། ། ང་རྒྱ་གར་ཡུལ་ལ་འགྲོ་བའི་
དུས། ། རྒྱ་གར་ཆོས་གྱི་རྒྱལ་པོ་དེས། །མི་ཆུང་བྱོན་པ་བཟང་གདའ་ཟེར། ། སྐྱ་
གཉིད་ཉུང་མངར་ཨེ་ཡོད་ཟེར། །རིན་ཆེན་ནོར་དང་བརྗེ་དགོས་ཟེར། །ང་དེ་
ནས་སྐུ་རྒྱལ་བོད་ལ་སོང་། །བོད་བཟའ་བྱང་ཆུབ་སྒྲོལ་མ་ཡིས། །མི་ཆུང་བྱོན་
པ་ཡག་གདའ་ཟེར། ། སྐྱ་གཉིད་ཉུང་མངར་ཨེ་ཡོད་ཟེར། ། ཡོད་ན་བུ་མོས་ཉོ་
དགོས་ཟེར། ། ཁྱོད་ལ་ཅི་དགོས་ སྤྲད་ཆོག་ཟེར། ། ང་དེ་ནས་བལ་པོ་ཡུལ་ལ་
སོང་། །ལི་ག་དར་བུ་མོ་སྤུན་གཉིས་གྱིས། ། མི་ཆུང་བྱོན་པ་ཡག་གདའ་ཟེར། །
སྐྱ་གཉིད་ཉུང་མངར་ཨེ་ཡོད་ཟེར། ། སྐྱ་གཉིད་ཉུང་མངར་ཡོད་དོ་ཞུས། །ཡོད་
ན་བུ་མོས་ཉོ་གོས་ཟེར། །དར་དང་གོས་ཆེན་ལ་སོགས་པ། །ཅི་དགོས་བུ་མོས་
སྤྲད་ཆོག་ཟེར། ། དུས་ད་ལོ་ནག་པོ་རྒྱ་ལ་སླེབས། ། རྒྱ་ཁྲིམས་དར་བུ་མོ་སྤུན་
བདུན་ཚོ། ། སྐྱ་གཉིད་ཉུང་མངར་ཨེ་ཉོ་ལགས། ། ཉོ་ན་ང་ཡིས་འཁྱེར་ནས་་་
ཡོད། །གླང་རྒྱབ་གསུམ་དང་ཀུ་རྒྱབ་གཉིས། ། ཚང་མ་བུ་མོར་འཚོང་བས་ཆོག
ཡིན་ན་བུ་མོ་གླུ་ལ་ཉོན། ། ངས་སྔོན་ལ་འདེད་པའི་རྭ་རིང་དེ། ། གླང་རོག་ག་
མགོན་ཟེར་ལེ་ཡིན། ། ཟིལ་ཆུང་འབྲི་ཡི་ཚེ་རོགས་ཡིན། ། ཁྱུང་དཀར་མཛོ་ཡི་
ཡབ་ཆེན་ཡིན། ། རྭ་ཅོ་ ཁུ་མོ་འབྲོང་གི་རིགས། ། མགོ་བོ་ཁྱུང་དཀར་མཛོ་ཡི་
རིགས། ། ཁ་གཞི་དམར་ཡག་སྟག་གི་རིགས། ། སྐེ་འཇིང་ཐང་དཀར་རྒོད་གྱི་
རིགས། ། ལྟོ་བ་བྱ་རྒྱལ་ཁྱུང་གི་རིགས། ། རྐང་བཞི་ཁ་དཀར་རྐྱང་གི་རིགས། །
རྔ་མ་འདོ་བ་རྟ་ལ་རིགས། ། དེ་གླང་རྒན་རོག་པོའི་བཤད་པ་ཡིན། ། རྒྱབ་ལ་
འདེད་པའི་རྣ་རིང་གཉིས། །ཀུ་རུ་ལོ་ཡག་བཀྲ་ཤིས་ཟེར། ། རྒོད་མ་རྟ་ཡི་ཚེ་
151



རོགས་ཡིན། ། སྨུག་ཆུང་དྲེལ་གྱི་ཡབ་ཆེན་ཡིན། ། ཀུ་རུ་འདི་ལ་ཆེ་གསུམ་་་་
ཡོད། ། མགོ་ཡི་རྣ་ཅོག་ཆེ་དང་གཅིག ། ཁ་ཡི་ངར་སྐད་ཆེ་དང་གཉིས། །
ཞབས་གྱི་ཕོ་མཚན་ཆེ་དང་གསུམ། །རྣ་བ་ཆེ་བ་ནམ་མཁའ་གང༌། །མགོ་རྣ་བ་
ཅན་གྱི་བདག་པོ་ཡིན། །ཨོ་ངར་ཆེ་བ་གཡུ་འབྲུག་འདྲ། །སྐད་གདངས་ཡོངས་
གྱི་བདག་པོ་ཡིན། ། ཕོ་མཚན་ཆེ་བ་རག་དུང་འདྲ། །སྟོབས་ལྡན་གཅོད་པར་མི་
རེ་ལེ། ། རྐང་དུང་རག་ཤུབ་ཆ་གཅིག་ཡོད། ། ལམ་མགྲོན་གནས་མོར་མི་རེ་་
ལེ། ། ཇ་ཁུག་མར་ཁུག་མགོ་འབྲེལ་ཡོད། ། འདི་ཀུ་རུ་ཡག་གི་བཤད་པ་ཡིན། །
རེད་ཨེ་བསམ་བུ་མོ་སྤུན་བདུན་ལགས། །གཞན་མའི་བཤད་པ་རྗེས་ལ་ཡོད། །
སྔོན་ལ་སྐྱ་གཉིད་ཉུང་མ་མཆོད། །བུ་མོའི་ཡིད་ལ་དེ་ལྟར་ཞོག །
ཅེས་ཟེར་ནས་སྐྱ་གཉིད་ཉུང་མ་ཁྱེར་ནས་བུ་མོ་རྣམས་ལ་ཕུལ། བུ་མོ་
རྣམས་གྱིས་ཉུང་མ་བཟའ་བཞིན་འདི་བཅུད་ཡོད་ལྟོ་ཞིག་ཡིན་ཟེར་བ་བདེན་པ་
འདྲ་གདའ། ཉུང་མ་རྒྱབ་ལྔ་དེ་ངེད་རྣམས་གྱིས་ཉོ་དགོས་ཟེར་ནས་སྦྲང་དང་
བུ་རམ། དར་དང་གོས་ཆེན་སོགས་མང་པོས་ཉུང་མ་རྒྱབ་ལྔ་དེ་ཚུར་ཉོས།
བུ་མོ་རྣམས་གྱིས་ཉུང་མ་ཟ་ཚོད་མ་བྱས་པས། ཉི་མ་ཕྱེད་ཡོལ་ཙམ་ལ་རླུང་
དྲག་ཆེན་པོ་ཞིག་བྱུང་བས་བུ་མོ་རྣམས་ཚ་གྲང་འཐབ་ནས་ལུས་འཁྱགས་བསིལ་
བསིལ་གྱིས་གདོང་གི་བ་སྤུ་རྣམས་ལངས་ཤིང་ཉུང་སྐམ་ཁོག་ནང་མ་ཤོང་ནས་ཁ་
ནས་སྐྱུག་པ་ཤོར་དུས་ར་ངན་གྱིས་སྐད་ཅོར་རྒྱག་རྒྱག རྐུབ་ནས་བརྙང་མ་
ཤོར་དུས་མགར་བས་སྦུད་པ་འབུད་འབུད་གྱིས་ཕར་རྒྱུག་ཚུར་རྒྱུག་བྱས་ནས་
བསྡད་ཙ་ན། མི་ཆུང་དེ་གད་མོ་བགད་ཅིང་ཡཱ་འོ་ན་བུ་མོ་རྣམས་ང་ཡི་གདོང་
ལ་བྱུག་པའི་དཀར་ནག་དང་ལུས་ལ་གྱོན་པའི་གོས་བཤད་ཨེ་འདྲ་ཡིན་ཟེར་ནས་
རྒྱ་མོར་གླུ་འདི་ཕུལ་སོང་། །
ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། ཐེངས་གསུམ་
ངག་གི་འགུགས་ལུགས་རེད། ། སྐྱབས་རྒྱལ་བ་རྒྱ་མཚོའི་ཞབས་ལ་འདུད། །
སྟོང་དབྱེར་མེད་ཁ་ལོ་ཆོས་ལ་སྒྱུར། །ས་འདི་ས་ངོ་མ་ཤེས་ན། །རྒྱ་བོད་གཉིས་
152



གྱི་གསེར་ཟམ་རེད། ། ང་འདྲ་ང་ངོ་མ་ཤེས་ན། ། གླིང་ཕྲུག་མི་ཆུང་ཁ་བདེ་་
ཟེར། ། ངའི་ལུས་ལ་གྱོན་པའི་ར་རྩག་འདིར། ། ཤིག་སྲོ་མས་ཚང་རྟེན་བཞག་
གདའ་ཟེར། ། འདི་སྡུག་པ་མ་ཡིན་བཟང་བ་ཡིན། ། ར་ཕོའི་པགས་པས་སྒང་
བཟོ་བྱས། ། ར་མོའི་པགས་པས་གཤོང་བཟོ་བྱས། ། རེའུ་ལྤགས་བརྒྱ་ཡི་སྤུ་གྲ་
སྒྲིག །དབྱར་སྦྲང་ཆར་འབབ་དུས་རིང་རྒྱུ་ཡོད། །དགུན་ཉི་མས་དྲོ་དུས་ཐུང་
རྒྱུ་ཡོད། ། གྲང་ངར་ལྷགས་པར་འཇིགས་ལེ་མིན། ། གྱོན་ན་རྒྱ་མོའི་དར་ལས་
འཇམ། ། འཁྱགས་ན་མེ་འབུད་ཁྱད་མེད་ཡིན། །མགོ་ལ་གྱོན་པའི་ཕྱིང་ཞྭ་་་
འདི། །དབྱར་སྦྲང་ཆར་འབབ་དུས་ཆར་ཁེབས་ཡིན། ། དགུན་ལྷགས་པ་རྒྱག་
དུས་ལྷགས་ཁེབས་ཡིན། ། སྟོན་ཉི་མས་འཚིག་ དུས་ ཉི་གདུགས་ཡིན། ། འདྲ་
གདའ་ཨེ་བསམ་རྒྱ་མོ་བདུན། །རྐང་ལ་རྩྭ་ལྷམ་གྱོན་པ་འདི། །ཚེར་མའི་གནོད་
དང་བྲལ་ལེ་ཡིན། །འཁྱགས་རོམ་ཁ་ལ་འཇིགས་ལེ་མིན། ། རྫ་ལམ་འཕྲང་ལམ་
བརྒལ་བའི་དུས། །རྐང་རྩྭ་ལྷམ་ཡོད་ན་འཕྲོད་ལེ་ཡིན། །རྐང་སད་ཀ་མེད་གྱི་ཁེ་
བསམ་ཡིན། །ངོ༌སྟོད་དམར་པོ་ཁྲག་མདོག་འདི། ། ཤ་ཚིལ་ཆེན་བཟས་པའི་
དྲིན་དང་གཅིག ། ཁྲག་དམར་པོ་འཐུང་པའི་དྲིན་དང་གཉིས། ། ཤ་ཁྲག་
དམར་པོའི་དྲིན་ལན་དུ། །ངོ་སྟོད་དམར་པོ་དེ་ནས་ཆགས། །ངོ་བར་དཀར་པོ་
བྱུག་ལེ་འདི། ། དཀར་ཕྱོགས་ཆོས་ལ་སྙིང་རུས་ཆེ། ། རྗེ་སེང་ཆེན་དཔོན་ལ་་
སེམས་པ་དཀར། །ངོ་སྨད་ནག་པོ་བྱུག་ལེ་འདི། །ནག་ཚོགས་བདུད་ལ་སེམས་
པ་ནག ། བདུད་རིགས་རྩེ་ནས་གཅོད་ན་བསམ། །སྐེ་ལ་ཝ་བ་རྒྱུས་ལེ་འདི། །
ལྦ་བ་མི་ཞན་ལྦ་བ་བཟང་། །ལ་ལ་འགྲོ་དུས་མགོ་འཕངས་མཐོ། །ཐུར་དུ་འགྲོ་
དུས་བྱ་ར་མཐོ། ། ཧ་རེ་ཧུར་རེ་རོགས་གོ་ཆོད། ། སྒུར་རུ་མི་དགོས་དགྱེ་ཞིག་
གདའ། །འབར་རེ་འབུར་རེ་མཁར་ས་བཟང། ། ཀམ་ མེ་ཀོམ་མེ་ཞིང་་་་་་
བཟང༌། ། སྐས་མགོར་སླེབས་དུས་ ཐབ་ཕུག་མཐོང་། ། ཟས་ཕུན་སུམ་ཚོགས་
ཞན་དེ་དུས་མཐོང་། །དེ་ལྦ་བ་ཡག་གི་འདྲ་མ་ཡིན། །དེ་ནས་ཨ་ཅེ་རྒྱ་མོ་ཚོ། །
སྐྱ་གཉིད་ཉུང་མ་བཟས་ལེ་དེ། །ཟས་ཞིམ་མོ་ཨེ་བྱུང་རྒྱུ་མོ་ལགས། །ཟས་བཅུད་
153



ཆེན་པོ་བཟའ་ལེ་ཡིས། །ཁ་ནས་སྐྱུག་པ་ཤོར་བའི་དུས། ། སྐྱུག་སྐད་ར་ཕོ་ངར་
ངར་རེད། ། རྐུབ་ནས་བརྙང་བཤལ་ཤོར་བའི་དུས། ། མགར་བས་སྦུད་པ་་་་
འབུད་འབུད་རེད། །ཁ་སྐྱུག་པ་དེ་ཡི་དམ་ལུགས་ལ། །ཆབ་ཆུ་བོ་མདུན་ལ་ཞག་
གསུམ་སྡོད། །ཆུ་སྔོན་མོས་འཁྲུ་དང་ཅི་དགའ་ལྟོས། །རྐུབ་བརྙང་བཤལ་དེ་ཡི་
བཙོག་ལུགས་ལ། ། ཁྱི་དྭ་ལུས་ལྡག་ན་གཙང་ཤེས་ཆེ། ། དེ་ནས་ཤོག་དང་ཁ་
མཚར་རྩེད། ། གླུ་གོ་ན་རྣ་བའི་དཀྱིལ་ལ་ཞོག །མ་གོ་སྙིང་གི་འཛེར་རུ་གྱིས། །
ཞེས་གླུ་དེ་ལྟར་ཕུལ་བ་དང༌། རྒྱ་མོ་བདུན་པོ་མིག་ནས་མཆི་མ་འཁོར་
ཞིང་། ། རྒྱ་ཟས་ལེའུ་བཅོ་བརྒྱད་དང་། དར་དང་གོས་ཆེན། གསེར་ཊམ་
སོགས་མི་ཆུང་ལ་ཕུལ་ནས་ཁྱེད་ཀྱིས་ང་ཚོ་བརྙང་བཤལ་སྐྱུག་གསུམ་བྱས་པ་སུ་
ཞིག་ལ་མ་ལབ་ནས་གསང་བ་མཛད་རོགས་ཞེས་ཞུས་ཀྱང༌། མི་ཆུང་གྱི་དར་
དང་གོས་ཆེན་དགོས་ལེ་མིན། ལུས་ལ་ར་རྩག་དྲོ་ནས་ཡོད། གསེར་དང་
དངུལ་ལ་དགའ་ལེ་མིན། གསེར་དངུལ་ལག་ཏུ་ཡོད་ནའང་། དབྱར་གྱི་
ཆར་ཁེབས་ལོ་ལེ་མིན། དགུན་གྱི་ལྷགས་ཁེབས་ལོ་ལེ་མིན། ཟས་ཞིམ་པོ་སྐྱ་
གཉིད་ཉུང་མ་ཡིན། ང་ལ་དེ་འདྲ་དགོས་ལེ་མིན་ཟེར་ནས་རྒྱ་མོར་ཕར་སྤྲད་
པས་གླུ་ཡག་བུ་མོ་གར་སྐྱིད་ཚོ་ཡིས་མི་ཆུང་ལ་གླུ་འདི་ཕུལ་ལོ། ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་
ལྷ་ཞིག་འབོད་ལེ་འདི། ། ཤར་རྒྱ་ནག་རི་བོ་མཆོག་ རབ་ནས། ། ཐུགས་རྗེ་་་་
འཕགས་པ་འཇམ་དཔལ་དབྱངས། །དུས་དེ་རིང་བུ་མོའི་ཁ་འཛིན་མཛོད། །
ས་འདི་དང་ས་ངོ་མ་ཤེས་ན། ། རྒྱ་ཆུ་དགུ་འདུས་པའི་ཟམ་སོ་རེད། །ཡང་དགུ་
འདུས་པའི་གྲུ་སོ་རེད། ། རྒྱ་བོད་གཉིས་གྱི་གསེར་ལམ་རེད། །སྨན་ང་འདྲ་ང་ངོ་
མ་ཤེས་ན། ། གླུ་ཡག་བུ་མོ་གར་སྐྱིད་ཟེར། ། རྩིས་སྤར་ཁ་གཉིས་ལ་མཁས་ལེ་
ཡིན། ། གླུ་འདི་དང་གླུ་ངོ་མ་ཤེས་ན། ། གླུ་མོའི་ལྷ་འབོད་དྲུག་འགྱུར་ཡིན། །
དུས་དེ་རིང་ཉོན་དང་མི་ཆུང་བུ། ། གདོན་སྡུག་ཁྲེལ་གསུམ་བདའ་མི་དེ། ། གླིང་
དཀར་པོའི་མི་ཆུང་ཁ་བདེ་ཟེར། །ཁ་བདེ་མོའི་རྒྱལ་ཁ་ཅི་ཐོབ་རེད། །དོན་རིག་
154



པ་སྣག་ཚའི་རི་མོ་འདྲ། ། ཁྱོད་དེ་རིང་ཉི་མའི་གདོང་གང་ལ། ། གཏམ་ཤེས་བྱ་
ཆེ་བའི་བུ་གཅིག་ཟེར། ། གླིང་གེ་ སར་རྒྱལ་པོའི་གསོལ་དཔོན་ཟེར། ། དཔེ་་
བཞག་ན་འདྲ་མ་འདི་འདྲ་གདའ། །ཕོ་ཐོང་གཡུ་འབྲུག་སྔོན་མོ་དེ། །ངར་སྐད་
ཆེ་ལེ་ཕན་པ་མེད། །ཆར་སྦྲང་ཆར་མེད་ན་སྟོང་པ་རེད། །རྫ་རག་དཀར་དཀྱིལ་
གྱི་འབྲོང་ཆུང་དེ། །མགོ་རུ་ཐུར་རྫ་ནས་ངོམས་ཉིན་མོ། ། ཁོ་རང་སྲོག་འཕུང་
པའི་སྔ་ལྟས་རེད། །སྤང་དཀར་ཡག་དཀྱིལ་གྱི་ཕོ་ཆེན་ཤཱ། །མགོ་རྭ་ཅོ་གནམ་ལ་
གཡུགས་ནའང་། །ཁྱི་དྭ་ལིས་རྗེས་འདེད་བྱེད་པའི་དུས། །མགོ་དུང་ར་ཡོད་ལེ་
མ་ཕན་གདའ། །ཁྱོད་མི་གཅིག་ཁ་ལྕེ་བདེ་མོ་ཡིས། ། གཏམ་གྱི་རྒྱལ་ཁ་ལོན་གྱི་
ཟེར། ། རྟ་གཅིག་ མགྱོགས་དར་ལོན་གྱི་ཟེར། ། ཁྲིམས་ཆེན་གོང་བ་ལོན་གྱི་
ཟེར། ། དེ་འདྲའི་མི་ཕོ་ཧམ་གཏམ་ ཅན། ། ཁྱོད་དེ་འདྲ་བཤད་པ་མང་ཡོད་་
ན། །གནམ་ལ་བྱ་མང་འཕུར་ནས་ཡོད། །དེ་ལ་རྩིས་ཤིག་བསྐོར་ནས་ཤོག །
རྟ་ལ་སྤུ་རུ་བཅོ་བརྒྱད་ཡོད། །དེ་ལ་རྩིས་ཤིག་བསྐོར་ནས་ཤོག ། དར་སེར་
པོའི་གཞུང་ཐིག་བཅུ་གསུམ་ཡོད། །དེ་ལ་རྩིས་ཤིག་བསྐོར་ནས་ཤོག །ཤེས་ན་
མཁས་པའི་གྲལ་ལ་བཞག ། མ་ཤེས་གླེན་པ་ལུག་དང་འདྲ། ། རྒྱལ་ཁ་གཏམ་
གྱི་གོང་བ་དེ། །ལེན་བསམ་པའི་མི་དེ་མང་ཀྱང་སྟེ། ། དོན་ཡང་སྙིང་བཤད་པ་
མ་ཕོག་ན། །གཏམ་རྒྱལ་ཁ་ལེན་རྒྱུ་ཕར་ཚད་རེད། ། ངེད་ཁྲིམས་དར་སྲས་མོ་
སྤུན་བདུན་འདི། ། སྐྱེ་ཡག་ལེ་ཉི་མ་རང་ཤར་ཡིན། ། གཟུགས་སྙན་ལེ་རོང་གི་
སྨུག་མ་ཡིན། །སྦ་སྨུག་སྦྲང་ཆར་འབབ་འདྲ་ཡིན། ། ཁྱོད་ཤར་ཕྱོགས་གླིང་སྒར་
ཁྲ་མོ་དེ། ། རྒྱུ་ཡི་ན་བ་ཁྲ་ལེབ་ལ། །བཞུགས་ནས་སྤྲོ་མོ་ཅི་འདྲ་ཡོད། ། ལྷ་གུར་
མཐོང་བ་དོན་ལྡན་དེ། །ཉི་གདུགས་འདྲ་བའི་གུར་ཞིག་གདའ། །སྐུ་བསིལ་ཞེ་
ཨེ་གདའ་རྒྱལ་བློན་རྣམས། །མ་ཕུགས་མི་ཆུང་ཁྲམ་པ་ལགས། །ཁྱོད་ད་ནངས་
གཏམ་དེ་མང་ནི་གདའ། །སྐེ་ལ་འཛེར་བའི་ལྦ་བ་ལ། །དེ་ལ་བཤད་པ་མང་པོ་
གདའ། ། ལུས་ལ་གྱོན་པའི་ར་རྩིག་དེར། ། དེ་ལ་བཤད་པ་མང་པོ་གདའ། །
མགོ་ལ་གྱོན་པའི་ཕྱིང་ཞྭ་ལ། །དེ་ལ་བཤད་པ་མང་པོ་གདའ། །རྐང་ལ་རྩྭ་ལྷམ་
155



གྱོན་ལེ་ལ། ། དེ་ལ་བཤད་པ་མང་པོ་གདའ། ། སྔོན་ལ་འདེད་པའི་རྭ་རིང་་་་
གསུམ། །དེ་ལ་བཤད་པ་མང་པོ་གདའ། །རྒྱབ་ལ་འཁྲིད་པའི་རྣ་རིང་གཉིས། །
དེ་ལ་བཤད་པ་མང་པོ་གདའ། །བོང་མཇེ་བཤད་པ་མང་པོ་དེ། །སྲས་མོ་ངེད་
ཚོར་བཤད་ཞན་འདྲ། ། ཕོ་ལ་ རབ་འབྲིང་མཐའ་གསུམ་ཡོད། ། ཕོ་རབ་ཕོ་
རྟགས་ཟེར་ལེ་དེ། ། དཀར་གཟེར་ཙམ་ཞིག་ཡོད་པས་ཟེར། ། ཕོ་འབྲིང་ཕོ་་་
རྟགས་ཟེར་ལེ་དེ། །མེ་སྟག་ཙམ་ཞིག་ཡོད་པས་ཟེར། །ཕོ་མཐའི་ཕོ་རྟགས་ཟེར་
ལེ་དེ། །ཁྱི་ནག་སྐོར་རྡུང་འདྲ་ལེ་ཟེར། །ལུས་འབྱུང་བཞི་ཁོག་སྨད་རྟགས་གྱི་
གང༌། །སྨན་བུ་མོ་སྨོན་རྒྱུའི་སྐྱོན་ཞིག་ཟེར། ། ཁྱོད་ངོ་སྟོད་དམར་པོ་འབྱུང་ལེ་
དེ། །ཤ་ཁྲག་བཟས་པའི་དྲིན་ལན་ཟེར། ། གླིང་དཔའ་རྟུལ་དམག་ཤུགས་ཆེ་ལེ་
ཟེར། ། ངོ་བར་དཀར་པོ་འབྱུང་བ་དེ། ། ཆོས་སྒོ་དུང་ལས་དཀར་ལེ་ཟེར། །
དཔོན་གེ་སར་སེམས་པ་དཀར་ལེ་ཟེར། །ངོ་སྨད་ནག་པོ་འབྱུང་བ་དེ། །བདུད་
རིགས་རྩེ་ནས་གཅོད་འདོད་ཟེར། །ཟེར་ཚད་གཏམ་དེ་ཨེ་བདེན་ཞེ། །མི་ཆུང་
ཁྱོད་རང་བསམ་བློ་ཐོངས། །མ་གོ་གླུ་ལ་སྐྱོར་རྒྱུ་མེད། །
ཅེས་ཟེར་བ་དང༌། མི་ཆུང་གིས་གླུ་ཡག་བུ་མོ་གར་སྐྱིད་ཁྱོད། ཁ་
བཤད་ཆུ་ཡི་ལྦ་བ་དེ། མང་པོ་ཁྱོད་ལ་བཤད་རྒྱུ་གདའ། ལག་ལེན་གསེར་གྱི་
ཐིག་པ་དེ། ཏིལ་འབྲུ་ཙམ་ཞིག་ཁྱོད་ལ་མི་གདའ་ཟེར་བ་དང་། བུ་མོ་ཚོས་ཨ་
རག་ དྭངས་རག་སོགས་མང་པོ་ཁྱེར་ནས་མི་ཆུང་ལ་ཨུ་ཚུགས་ཀྱིས་ཕུལ་བས།
མི་ཆུང་གིས་ཏོག་ཙམ་མཆོད་ནས་བུ་མོ་ཚོར་གླུ་འདི་སྐད་ཕུལ་ལོ། ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །
གནས་སུམ་ཅུ་བརྩེགས་པའི་ཡང་སྟེང་ནས། ། ལྷ་ཆེན་ཚངས་པ་དཀར་པོ་་་་
མཁྱེན། །ཐུགས་རྗེ་འོད་ཟེར་ང་ལ་གཟིགས། །གངས་རི་ཤེལ་གྱི་ཕོ་བྲང་ནས། །
རིན་ཆེན་གསེར་ཁྲིའི་ཡང་སྟེང་ནས། ། གཉན་ཆེན་སྐུ་ལྷ་གེར་འཛོ་མཁྱེན། །
ཐུགས་མ་གཡེངས་མི་ཆུང་ཇུས་ལ་གཟིགས། ། མ་དྲོས་ཀླུ་ཡི་དཀྱིལ་འཁོར་་་་
156



ནས། །གཡུ་ཁྲི་སྔོན་མོའི་ཡང་སྟེང་ནས། །ཀླུ་རྒྱལ་གཙུགས་ན་རིན་ཆེན་མཁྱེན།
ཐུགས་མ་གཡེངས་ཨ་ཕོའི་ཇུས་ལ་གཟིགས། །ས་འདི་དང་ས་ངོ་མ་ཤེས་ན། །རྒྱུ་
ཆུ་དགུ་འདུས་པའི་ཟམ་སོ་རེད། །རྒྱ་བོད་གཉིས་གྱི་གསེར་ལམ་རེད། །ང་འདྲ་
ང་ངོ་མ་ཤེས་ན། ། བོད་ཕྲུག་མི་ཆུང་ཁ་བདེ་ཟེར། ། སྐྱ་གཉིད་ཉུང་མའི་བདག་
པོ་ཡིན། །ཟས་ཞིམ་པོ་ཨེ་བྱུང་རྒྱ་མོ་ཚོ། །རྒྱ་ཁྲིམས་དར་བུ་མོ་སྤུན་བདུན་དེ། །
ཤ་དཀར་དུང་དང་ཁྱད་མེད་ཟེར། ། དེ་འདྲའི་བུ་མོ་ ཨོ་ངར་ལ། ། གཏམ་ ཅི་
བཤད་ཆུ་ཡི་ཝུ་བ་རེད། །དོན་ཡང་སྙིང་འབྲས་བུ་གཅིག་ཀྱང་མེད། ། སྐྱ་གཉིད་
ཉུང་མའི་ཟས་བཅུད་གྱིས། ། ཁོག་ནང་མ་ཤོང་ཁ་ནས་སྐྱུགས། ། ཁོག་ནང་མ་
ཤོང་རྐུབ་ནས་ཤོར། །ཁ་སྐྱུག་པ་ར་ཕོ་ངར་ངར་རེད། །རྐུབ་བརྙང་མ་སྦུད་པ་
འབུད་འབུད་རེད། ། ཡ་མཚར་བའི་ལོ་རྒྱུས་ཨེ་རེད་ལགས། ། རྒྱ་དཀར་ནག་
གཉིས་ལ་མི་སྲིད་ལེ། །གཏམ་མི་ཁ་ཆེ་བ་དེ་ན་གདའ། ། དམའ་ཕབ་ན་རོགས་
མོ་རོགས་ཀྱིས་ ཕབ། ། རང་སྐད་གྲགས་ཆེ་བ་ཨེ་ཡོང་བསམ། ། སྨད་རྒྱ་ནག་་
ཁྲིམས་ཀྱི་རྒྱལ་ས་ལ། ། མི་རྒྱུད་མཐུན་ན་རྒྱ་མོ་རེད། ། མི་རྒྱུད་མ་མཐུན་ལ་མོ་
རེད། །ཝ་འདྲ་ལེ་གཡོ་སྒྱུ་ཆེ་བ་མེད། ། ད་ཡིན་ན་འདྲ་མ་འདི་འདྲ་གདའ། །
གནམ་ལ་བྱ་བརྒྱ་འཕུར་བའི་ནང༌། ། ཁྱུང་ཆེན་བྱ་ཡི་རྒྱལ་པོ་དེ། །ས་ནག་དུག་
སྦྲུལ་ཁ་གནོན་རེད། །གཙུག་གི་ནོར་བུ་ལེན་མི་རེད། །དེ་ཡན་གདའ་ན་རྒྱ་མོས་
ཤོད། ། བྲག་དཀར་འགྲིམ་པའི་ ཐང་དཀར་རྒོད། ། རྒོད་ཐང་དཀར་ མི་ཤ་་་་
བཟའ་མི་རེད། །དཔྱད་བཞག་ན་དཔའ་བོ་དཔའ་མོ་རེད། །དེ་ཡན་གདའ་ན་
རྒྱ་མོས་ཤོད། །ལྷ་བྱ་ཁུ་བྱུག་སྔོན་མོ་དེ། །སྐད་དྲུག་འགྱུར་འཛམ་གླིང་ཁྱབ་པའི་
དུས། །ཟོག་གསུམ་སྣང་བ་སྐྱིད་ལེ་ཡིན། །དེ་ཡན་གདའ་ན་རྒྱ་མོས་ཤོད། །རྟ་
ཡི་སྤུ་རུ་བཤད་དགོས་ན། ། རག་དཀར་རག་ནག་རག་སེར་གསུམ། ། རྟ་རག་
པའི་སྤུ་རྩེར་ཟེར་ལེ་ཡིན། །རྐྱང་དཀར་རྐྱང་ཆུང་རྐྱང་ནག་གསུམ། ། རྟ་རྐྱང་
པོའི་ལུས་གྱི་སྤུ་རྩེར་ཟེར། །ཟག་པ་ཟག་མོ་ཟག་དམར་གསུམ། ། རྟ་ཟག་པའི་
ལུས་གྱི་སྤུ་རྩེར་ཟེར། ། བྲ་བོ་བྲ་མོ་བྲ་ནག་གསུམ། །རྟ་བྲ་བོའི་ལུས་གྱི་སྤུ་རྩེར་
157



ཟེར། ། གྲོ་དཀར་ གྲོ་ནག་གྲོ་དམར་གསུམ། ། རྟ་གྲོ་དཀར་ལུས་གྱི་སྤུ་རྩེར་་་་་
ཟེར། །ངང་པ་ངང་སེར་ངང་ནག་བཅས། །འདོ་བ་རྟ་ཡི་སྤུ་རིགས་ཟེར། །དེ་
ཡན་གདའ་ན་རྒྱུ་མོས་ཤོད། །གཏམ་རྒྱལ་ཁ་ཐོབ་པའི་ལོ་རྒྱུས་དེ། །ཚིག་མང་པོ་
མི་དགོས་ཉུང་གི་ཆོག ། ཁྱོད་རྒྱ་མོ་མཁས་པ་ཡིན་པས་ན། ། མགོ་སྤྱི་གཙུག་
པདྨ་མན་ཆོད་ནས། །ཐོད་པ་ལྷབ་ལྷོབ་ཡན་ཆོད་ལ། །དེ་བར་ཁྲི་མ་འབུམ་ཞིག་
ཡོད། ། ཁྲི་མ་འབུམ་གྱི་ཁོག་རྩིས་གྱིས། ། རྩིས་ཤེས་ན་རྩིས་པའི་རྒྱན་ཆ་ཡིན། །
རྩིས་མ་ཤེས་རྒྱལ་ཁ་ང་ལ་ཐོབ། ། ཐོད་པ་ལྷོབ་ལྷོབ་མན་ཆོད་ནས། ། སྣ་མགོ་
རྡོག་རྡོག་ཡན་ཆོད་ལ། །དེ་བར་ཁྲི་མ་འབུམ་ཞིག་ཡོད། ། ཁྲི་མ་འབུམ་གྱི་ཁོག་
རྩིས་གྱིས། ། རྩིས་ཤེས་ན་རྩིས་པའི་རྒྱན་ཆ་ཡིན། ། རྩིས་མ་ཤེས་རྒྱལ་ཁ་ང་ལ་
ཐོབ། །རྣ་མགོ་རྡོག་རྡོག་མན་ཆོད་ནས། །མ་ནེ་འགེམ་འགེམ་ཡན་ཆོད་ལ། །
དེ་བར་ཁྲི་མ་འབུམ་ཞིག་ཡོད། །ཁྲི་མ་འབུམ་གྱི་ཁོག་རྩིས་གྱིས། ། རྩིས་ཤེས་ན་
རྩིས་པའི་རྒྱན་ཆ་ཡིན། །རྩིས་མ་ཤེས་རྒྱལ་ཁ་ང་ལ་ཐོབ། ། མ་ནེ་འགེམ་འགེམ་
མན་ཆོད་ནས། ། ལྟོ་བ་ལྡིར་ལྡིར་ཡན་ཆོད་ལ། ། དེ་བར་ཁྲི་མ་འབུམ་ཞིག་་་་
ཡོད། །ཁྲི་མ་འབུམ་གྱི་ཁོག་རྩིས་གྱིས། ། རྩིས་ཤེས་ན་རྩིས་པའི་རྒྱན་ཆ་ཡིན། །
རྩིས་མ་ཤེས་རྒྱལ་ཁ་ང་ལ་ཐོབ། །ལྟོ་བ་ལྡིར་ལྡིར་མན་ཆོད་ནས། །པུས་མོ་ལྐོག་
ལྷོག་ཡན་ཆོད་ལ། །དེ་བར་ཁྲི་མ་འབུམ་ཞིག་ཡོད། །ཁྲི་མ་འབུམ་གྱི་ཁོག་རྩིས་
གྱིས། །རྩིས་ཤེས་ན་རྩིས་པའི་རྒྱན་ཆ་ཡིན། །རྩིས་མ་ཤེས་རྒྱལ་ཁ་ང་ལ་ཐོབ། །
པུས་མོ་ལྷོག་ལྷོག་མན་ཆོད་ནས། །རྐང་མཐིལ་སྐྱབ་སྐྱབ་ཡན་ཆོད་ལ། །དེ་བར་
ཁྲི་མ་འབུམ་ཞིག་ཡོད། །ཁྲི་མ་འབུམ་གྱི་ཁོག་རྩིས་གྱིས། །རྩིས་ཤེས་ན་རྩིས་པའི་
རྒྱན་ཆ་ཡིན། ། རྩིས་མ་ཤེས་རྒྱལ་ཁ་ང་ལ་ཐོབ། །གོ་ཨེ་བྱུང་རྒྱ་མོ་སྤུན་བདུན་
ཚོ། །དེ་མ་ཤེས་ཉི་མ་ཕན་ཆོད་ལ། ། གླིང་དཀར་པོའི་དམག་དར་ཆེན་མོ་དེ། །
ར་ འུ་ཆོས་རྫོང་མཁར་རྩེ་ལ། །སེང་གེ་དམག་དར་བསླང་རྒྱུ་ཡིན། །གཏམ་
མཁས་པའི་རྒྱལ་ཁ་ལོན་ལེ་ཡིན། །
ཅེས་གླུ་དེ་ལྟར་ཕུལ་བ་དང་། རྒྱ་མོ་བདུན་པོ་སྤྱན་ཕར་གཟིགས་ཚུར་
158



གཟིགས་གྱིས་མགོ་སྤྱི་གཙུག་པདྨ་མན་ཆོད། རྐང་མཐིལ་སྐྱབ་སྐྱབ་ཡན་ཆོད་
གྱི་ཁྲི་མ་འབུམ་གྱི་ཁོག་རྩིས་དེ་རྒྱ་ནག་གླང་རྩིས་ནང་དུའང་མ་ཐེབས་པའི་ལས་
ཞིག་གདའ། སྤར་ཁ་ལི་དང་མ་མཐུན་གདའ། ངེད་རྣམས་གྱི་རྒྱལ་ཁ་ཤོར་
ས་གདའ་ཟེར་བཞིན་མཆི་མ་མིད་བཞིན། ཡ་འོ་ན་ཨ་ཕོ་མི་ཆུང་། ཁྱོད་ལ་
དར་དང་གོས་ཆེན་དགོས་ན་འདིར་ཅི་འདོད་ཡོད། ཁྱེད་རང་གིས་བསྣམས་
རོགས་གྱིས། ངེད་རྣམས་གྱིས་གནངས་ཀྱི་ཉི་མ་སྔ་ཤར་ཐོག་རྒྱུ་ཞིང་ཆེན་བཅོ་
བརྒྱད་གྱི་ནང་ནས་མི་ཆེན་གྱི་བློན་པོ་བདུན་ཁྲིད་ནས་ཁྱོད་གྱི་གཏམ་ལ་གཏམ་
ལན་ཕོག་པ་བྱེད་ཡོང་། གལ་སྲིད་གཏམ་ལན་མ་ཕོག་ན་ཁྱོད་རང་གིས་ཟེར་
བ་ལྟར་གླིང་དཀར་པོའི་སེང་གེ་སྔོན་མོའི་དམག་དར་དེ་རྒྱ་ནག་ར་འུ་ཆོས་རྫོང་
གི་མཁར་རྩེར་འཛུགས་གྱི་ཡིན་ཟེར་བ་དེར་ཆ་བཞག་ཆོག་ཟེར། མི་ཆུང་གིས་
འོ་ ལེགས་ སུ་ གྱུར་ ཅིག་ ཟེར་ནས་ དར་དང་ གོས་ ཆེན། , སྦྲང་ དང་ བུ་ རམ།
ཤིང་ཏོག་དཀར་དམར་མང་པོ་སྔོན་གྱི་རྭ་རིང་གསུམ་དང་རྒྱབ་གྱི་རྣ་རིང་གཉིས་
ལ་བཀལ་ནས་ཐལ་བ་འཚུབ་བེར། ཀི་བཤར་བརྒྱབ་ནས་གླང་རོག་གསུམ་
དང་བོང་བུ་གཉིས་དེད་ནས་གླིང་སྒར་འབབ་གནས་རྒྱ་ཡི་ན་བ་ཁྲ་ལེབ་ལ་ཕྱག་
ཕེབས་པར་གདའོ། ། ། །
159



ལེའུ་བརྒྱད་པ།
ཁྲིམས་དར་སྨན་དང་མི་ཆུང་གཉིས། །
ཁ་མཚར་གཏམ་གྱི་དོན་འབྲས་ལ། །
རྒྱུ་མོ་ཕམ་ནས་མི་ཆུང་རྒྱལ། །
གླིང་དར་ར་འུ་མཁར་རྩེར་བཙུགས། །
ཉི་མ་དེའི་ཉི་ནང་སྐུ་རྗེ་སྟོབས་ཀྱི་རྒྱལ་པོ་སངས་རྒྱས་གེ་སར་ཁོང་ལྷ་གུར་
གཟི་ བརྗིད་འབར་ བའི་ནང་ རྒྱུད། མཐོ་རིན་ཆེན་ གསེར་ ཁྲིའི་ ཡང་ སྟེང་།
གཡུ་འབྲུག་སྔོན་མོའི་རྒྱབ་ཡོལ། རྨ་བྱའི་གདུགས་ཀྱི་ནང་ནས་ཞལ་རས་ཚེས་
བཅོ་ལྔའི་དུང་ཟླ་ ཤར་འདྲ། ཉི་མ་ སྟོང་ལས་གཟི་མདངས་ཆེ་བ་ཙམ་གྱིས་
བཞུགས་ཙ་ན། བོད་ཕྲུག་མི་ཆུང་ཁ་བདེས་ཁྲབ་རྨོག་འཁོར་གསུམ་ལུས་ལ་
གྱོན་ནས་རྒྱལ་མཆོག་ཆེན་པོའི་སྐུ་གམ་དུ་བཅར་བས། སྐྱེས་བུས་ཡཱ་མི་ཆུང་
ཁྱོད་ཀྱིས་ཁྲིམས་དར་བུ་མོ་སྤུན་བདུན་ལ་གཏམ་དང་ཁ་ཆད་གང་འདྲ་བྱས།
གཏམ་དོན་འབྲས་བུ་གང་འདྲ་ཐོན་ཞེས་དྲིས་པས། མི་ཆུང་གིས་མཛོད་དར་
དཀར་པོ་ཡུག་གཅིག་གའུ་ནང་ནས་འཐེན་སྟེ་རྒྱལ་མཆོག་དམ་པའི་གསོལ་ལྕོག་
གི་སྟེང་དུ་ཡར་ཕུལ་ནས་གླུ་རྟ་སྐྱ་ཀ་ཡར་མཚར་ལ་དྲངས་ནས་འདི་སྐད་ཅིག་
ཞུས་སོ། །
ཨོཾ་མ་ཎི་པདྨེ་ཧཱུྃ་ཧྲི གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་
ལུགས་རེད། ། གླུ་ལེན་ན་བྱང་ཆུབ་རྒྱུད་ནས་ལེན། ། ངག་འགུགས་ན་རི་བོ་རྩེ་
ནས་འགུགས། ། ཤུ་ཕོ་ཆེན་ཀློད་ཡུ་འཁོར་ལེ་འགུགས། ། གླུ་ལེན་ན་རྒྱ་མཚོའི་
འགྲམ་ནས་ལེན། །ཉ་གསེར་མིག་གསེར་གཤོག་རྒྱུས་ལེ་ལེན། །ས་འདི་དང་ས་
160



ངོ་མ་ཤེས་ན། །རྒྱ་ཡི་ན་བ་ཁྲ་ལེབ་རེད། །རྒྱ་ཡི་གསེར་ཐང་བར་མ་རེད། ། རྒྱ་
རྒྱལ་པོ་སྤྲོ་སེང་ཕེབས་ས་རེད། །ང་འདྲ་ང་ངོ་མ་ཤེས་ན། །འགོག་ར་ལོ་སྟོན་
པའི་ཚ་བོ་ཡིན། །མི་ང་ལ་མི་ཆུང་སྨན་རྒྱལ་ཟེར། ། རྗེ་སེང་ཆེན་བླ་མའི་གསོལ་
དཔོན་ཡིན། །སྐུ་རྗེ་མི་ཡི་ནོར་བུ་ཁྱེད། ། གསོན་དང་ཞུ་རྒྱུ་འགའ་རེ་གདའ། །
མི་ཆུང་མི་མཁོ་མི་ཆུང་མཁོ། ། མི་ཆུང་ནག་པོ་རྒྱུ་ལ་མཁོ། །རྟ་ཆུང་མི་མཁོ་རྟ་
ཆུང་མཁོ། ། ཨ་ དཔལ་གཡུ་བྱ་རྒྱ་ལ་མཁོ། ། དེ་མཁོ་བའི་དུས་ཤིག་ཡོད་དོ་་་
གསུང་། །མཐོ་རྒྱལ་བའི་གསུང་རབ་མངོན་པར་བསྟོད། །ཉི་མ་ཁ་སང་ཁ་ནིང༌
ལ། ། རྒྱ་ནག་རྒྱ་མོས་བཤད་ཡས་ལ། །གཏམ་མཁས་པའི་གོང་བ་བཞག་ཏོ་
ཟེར། ། གཏམ་མཁས་པའི་ལོ་ རྒྱུས་མང་པོ་བཤད། ། དང་པོ་རྒྱ་མོ་ ཨ་མགོན་
གྱིས། ། གཏམ་ མཁས་པའི་གོང་བ་ལེན་གྱིས་ཟེར། ། སྐྱེ་ཡག་ལེ་ནམ་མཁའི་་་
འཇའ་ཚོན་ཟེར། ། ཤ་དཀར་ལེ་དར་དཀར་ཡུག་གཅིག་ཟེར། །གཟུགས་མཛེས་
ལེ་རོང་གི་སྨྱུག་མ་ཟེར། ། གཏམ་དོན་ཆེན་འགའ་རེ་དྲིས་ནས་བྱུང༌། ། རྒྱ་ནག་
ར་འུ་ཆོས་རྫོང་གཅིག །རྒྱ་ཆུ་དགུ་འདུས་པའི་ཟམ་སོ་གཉིས། །དེ་ལ་བཤད་
པ་རྒྱག་དགོས་ཟེར། །བཤད་པ་མ་ལུས་བརྒྱབ་ནས་ཡོད། །དེ་ནས་མི་ཆུང་རང་
སྒར་ལོག ། ། སྐྱ་གཉིད་ཉུང་མ་མང་པོ་བཙོས། ། གླང་རྒྱབ་གསུམ་དང་ཀུ་
རྒྱབ་གཉིས། ། བཀལ་ནས་རྒྱ་མོའི་མདུན་ལས་སོང་། ། རྒྱ་མོ་བདུན་ལ་ཉུང་མ་
བཙོང་། ། ཚུལ་ལ་དར་གོས་ལ་སོགས་བླངས། ། དེ་ནས་རྒྱ་མོ་སྤུན་བདུན་་་་་
གྱིས། །ཉུང་མ་ཟ་ཚོད་མ་ཟིན་པའི། ། ཁ་སྐྱུག་འདོད་ར་ཕོ་ངར་ངར་བྱས། །
རྐུབ་བསྙང་བཤལ་སྦུད་པ་འབུད་འབུད་བྱས། །གཏམ་དོན་ཆེན་འགྲུབ་རྒྱུ་ཕར་
ཚད་རེད། ། དེ་ནས་ང་ཡིས་གཏམ་ལན་སློག ། སྨན་ཁ་ཆེ་བ་དེ་བགད་ན་
བཙོག ། དམར་ངོ་བ་དེ་ངུས་ན་བཙོག ། བརླ་རིང་བ་དེ་འགྱེལ་ན་བཙོག
བརླ་ཐུང་བ་དེ་རྒྱུག་ན་བཙོག ། རྒྱ་མོ་བཙོག་པའི་རྣམ་བཞི་ཡིན། ། ཐོད་པ་
ཀྱོག་ལེ་བོང་མགོ་འདྲ། ། སྣ་མགོ་ཉག་ལེ་སྤྲེ་འུ་འདྲ། ། མ་ནེ་འགེམ་ལེ་ཆུ་ཁེབས་
འདྲ། ། རྒྱ་མོ་ཧམ་གཏམ་མ་ཤོད་ཀྱིས། ། སྐྱིད་ཁུག་བསྙང་མས་ཁེངས་ནས་་་
161



གདའ། ། ཁྱི་ད་ལིའི་མདུན་ལ་ཞག་གསུམ་སྡོད། ། དེ་ནས་ཤོག་དང་ཤོད་ཆོག་
གྱིས། ། ཁ་སྐྱུག་པ་དེ་ཡི་བཙོག་ལུགས་ལ། ། ཆབ་ཆུ་བོ་མདུན་ལ་ཞག་གསུམ་
སྡོད། །དེ་ནས་ཤོག་དང་ཤོད་ཆོག་གྱིས། ། དེ་ནས་རྒྱུ་མོ་སྤུན་བདུན་དེ། ། ཁ་
བདེ་ལེ་རྒྱ་དར་ཡུག་གཅིག་འདྲ། །དོན་མཁས་པ་བུ་མོར་མང་པོ་གདའ། །རྩིས་
ཡིག་རིག་བུ་མོ་མཁས་ཀྱང་སྟེ། །གཅིག་ནི་གླིང་གི་ལྷ་ཤེད་ཆེ། །གཉིས་ནི་སྐུ་རྗེ་
དབུ་འཕངས་མཐོ། །གསུམ་ནི་མི་ཆུང་ཁ་ལྕེ་བདེ། །དོན་འབྲས་བུ་དེ་རིང་སྨིན་
ནས་ཡོད། །མགོ་སྤྱི་གཙུག་པདྨ་མན་ཆོད་གཅིག །རྐང་སྐྱབ་སྐྱབ་སེན་རྩེ་ཡན་
ཆོད་གཉིས། །ཁྲི་མ་འབུམ་གྱིས་ཁོག་རྩིས་བཞག ། རྩིས་ཤེས་ན་རྒྱ་མོས་རྩི་ས་
ཡོད། །རྩིས་མ་ཤེས་རྒྱལ་ཁ་མི་ཆུང་ཐོབ། ། སེང་གེ་སྔོན་མོའི་དམག་དར་དེ། །
ར་འུ་ཆོས་རྫོང་མཁར་རྩེ་ལ། །གླིང་དཀར་པོས་དམར་དར་འཛུགས་ཀྱི་ལབ། །
ཁྲིམས་ཡིག་ཞལ་ལྕེ་བཅུ་གཉིས་གཅིག ། ཁྲིམས་ཆེན་རྔ་བོ་ཆེན་པོ་གཉིས། །
ཁྲིམས་དུང་སྐད་པོ་རྒྱང་གྲགས་གསུམ། ། ཁྲིམས་དར་མེ་ལྕེ་དམར་པོ་བཞི། །མི་
ཆུང་ང་ལ་ཐོབ་རྒྱུ་གྱིས། ། དོན་ཆེན་འགྲུབ་ལུགས་དེ་འདྲ་ཡིན། ། འགྲིགས་ཨེ་
གདའ་སེང་ཆེན་རིན་པོ་ཆེ། །ཉི་མ་སང་གི་སྔ་ཤར་ཐོག ། སྐྱེ་ཡག་ཉི་མ་རང་
ཤར་གཅིག །ཨ་དཀར་ཚངས་པའི་ངོ་ལུག་གཉིས། །སྟག་རོང་སེང་ཚ་ངོ་ལུག་
གསུམ། ། མི་ཆུང་ང་ལ་དཔུང་རོགས་དགོས། ། རྒྱལ་ཁ་ལོན་པའི་རྟེན་འབྲེལ་
དུ། །ཕོ་རྒོད་པོར་ཁྲབ་རྨོག་འཁོར་གསུམ་བསྐོར། ། དུག་ཚེར་མེ་ཏོག་འཁྲུངས་
པ་བཞིན། ། སྨན་རྒྱ་མོའི་མདུན་ལ་འགྲོ་རྒྱུ་གྱིས། །དེ་ནས་རྒྱལ་པོ་རིན་པོ་ཆེ། །
གཟི་དང་གཡུ་དང་བྱུ་རུ་སོགས། །སྨན་རྒྱུ་མོར་སྟོན་དང་མ་སྟོན་མེད། །རྡོ་གོར་
མོར་ཚོན་མདོག་མང་ཀྱང་སྟེ། །རྒྱུ་དེ་ལ་རིན་ཐང་མི་མཁོ་ཟེར། །དེ་ལས་མཛོད་
དར་དཀར་དམར་ལྔ། །རྒྱ་མོ་བདུན་གྱི་ཕྱག་ལ་ཕུལ། །དེ་མཛེས་ལུགས་ལོ་རྒྱུས་
འགའ་རེ་ཞུ། ། ཨེ་རེད་སྟོབས་ཀྱི་སངས་རྒྱས་དཔོན། ། གླུ་མཐོལ་བ་བྱུང་ན་་
བཟོད་པར་བཞེས། །ངག་འཆལ་བ་བྱུང་ན་མཐོལ་ལོ་བཤགས། ། །
ཅེས་ཞུ་བའི་གླུ་དེ་ལྟར་ཕུལ་བ་དང༌། རྒྱལ་མཆོག་དམ་པས་མི་ཆུང་ལ་
162



མིག་ཁྲ་འཁྱིལ་ལེར་གཟིགས་ཤིང་། གཏམ་དང་རྒྱལ་ཁ་ཁྱོད་ཀྱིས་ལོན་གདའ།
འོན་ཀྱང་རྒྱུ་མི་ཆེན་གྱི་བློན་པོ་བདུན་ལ་གཏམ་མཁས་པའི་ལོ་རྒྱུས་ཡོད་མདོག་
རེད། །ཁྱོད་ཀྱིས་རྒྱལ་ཁ་ཅི་ལོན་གསུངས་ནས། རྒྱལ་པོས་མཛོད་དར་དཀར་
དམར་ཡུག་ལྔ་དང༌། གསེར་གྱི་ཊམ་ཁ་བཅོ་བརྒྱད། མཆོད་རྟེན་བཀྲ་ཤིས་
བུམ་པའི་ནང་ནས་འཆི་མེད་ཚེ་རིང་རིལ་བུ། བདུད་རྩི་སྣ་ཚོགས། དབུ་ལ་
ཁྲུས་གསོལ་དང་བཅས་པ་གནང༌། དེ་ནས་སྐྱེ་ཡག་ཉི་མ་རང་ཤར། ཨ་
དཀར་ཚངས་པའི་ངོ་ལུག སྟག་རོང་སེང་ཚ་ངོ་ལུག བོད་ཕྲུག་མི་ཆུང་ཁ་
བདེ་ཁོང་བཞི་པོས་རང་རང་གི་རྟ་ལ་སྒ་སྲབ་བསྟད། ཁྲབ་རྨོག་འཁོར་གསུམ་
ལུས་ལ་གསོལ། འཇའ་འོད་སྤུངས་སེ། བལྟས་པ་ཙམ་གྱིས་ཡིད་དུ་འོང་བ།
ལྷ་ཡི་བུ་དང་མངོན་སུམ་འདྲ་བ་ཞིག་མཛད་དེ་གླིང་གི་དར་རྟགས་སེང་གེ་སྔོན་
མོའི་དམག་དར་དེ་ཁྱེར་ནས་རྒྱ་ཆུ་དགུ་འདུས་པའི་ཟམ་སོ་ལ་བཙུགས། ལྷ་
བསང་དཀར་པོ་སྤྲིན་དཀར་འདྲ་ཞིག་བཏང་ནས་བསྡད་ཙ་ན། རྒྱ་ཁྲིམས་
དར་གྱི་བུ་མོ་སྤུན་བདུན་གྱིས་དར་གོས་ཉི་མོ་བདེ་ལེགས་ལུས་ལ་གསོལ་ནས་ཁྲ་
འཁྱིལ་འཁྱིལ། འོད་སྤུངས་སྤུངས་ཀྱིས་དེ་རུ་འབྱོར། རྒྱུ་མི་ཆེན་གྱི་བློན་པོ་
བདུན་ཀྱང་དེ་རུ་འབྱོར་ནས། མི་ཆུང་གཙོས་པའི་བློན་པོ་ གསུམ་ལ་དར་་
དཀར་རེ་ཕུལ། སྐྱེ་ཡག་ཉི་མ་རང་ཤར་བལྟས་པ་ཙམ་གྱིས་ཡིད་དབང་འཕྲོག
ལྷ་ཡི་བུ་དང་མངོན་སུམ་འདྲ་བ་ཞིག་ཡོད་པས་བུ་མོ་བདུན་པོ་ཁོང་ལ་གཡེངས་
ནས། རྐང་འཁྱུད་ཕར་ལེན་ཚུར་ལེན། ཁ་བརྡ་མིག་བརྡ་འཁྱུག་གེར་དགའ་
ནས་བསྡད་པའི་ཚེ། རྒྱ་ཡི་བུ་མོ་ཨ་མགོན་མཚོ་ཡིས་དམག་དཔོན་བཞི་པོར་གླུ་
ཞིག་ཕུལ་སོང་། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། ཐེངས་་
གསུམ་ངག་གི་འགུགས་ལུགས་རེད། །དུས་དེ་རིང་ལྷ་ཞིག་འབོད་ལེ་འདི། །རྒྱུ་
ནག་རི་བོ་རྩེ་ལྔ་ནས། །འཕགས་པ་གནས་བརྟན་བཅུ་དྲུག་མཁྱེན། །ས་འདི་
དང་ས་ངོ་མ་ཤེས་ན། །རྒྱ་ཆུ་དགུ་འདུས་པའི་ཟམ་སོ་རེད། །ཡང་དགུ་འདུས་
163



འདུས་པའི་གྲུ་སོ་རེད། ། ཟམ་དེ་ལ་བཀྲ་ཤིས་རྟགས་ཟམ་ཟེར། །སྨན་ང་འདྲ་ང་
ངོ་མ་ཤེས་ན། །རྒྱ་ཡི་བུ་མོ་ཨ་མགོན་ཟེར། ། གླུ་འདི་དང་གླུ་ངོ་མ་ཤེས་ན། ། གླུ་
འདི་ལ་རྩ་རླུང་དྲུག་འགྱུར་ཟེར། ། ས་ག་མ་ཡུལ་ལ་མི་ལེན་ཏེ། ། དུས་དེ་རིང་
རྟེན་འབྲེལ་བཟང་བའི་དུས། ། གླུ་རེ་རེ་མི་ལེན་ཀ་མེད་རེད། །ཟམ་ཕར་རོལ་
བསྡད་པའི་དམག་དཔོན་བཞི། །བལྟས་པ་ཙམ་གྱིས་ཡིད་དབང་འཕྲོག ། ལྷ་
ཡི་བུ་དེ་དངོས་གནས་འདྲ། ། ཤར་གླིང་དཀར་ནོར་བུའི་གཡང་རྭ་ལ། ། གླིང་
སེང་ཆེན་ལྷ་ཡི་བླ་མ་ཁོང་། ། གོང་མ་ལྷ་ཡི་ཐུགས་སྲས་ཟེར། ། དཀར་ཕྱོགས་
སྐྱོང་བའི་བླ་མ་ཟེར། ། ནག་ཚོགས་འདུལ་བའི་དམག་དཔོན་ཟེར། ། དུས་དེ་
རིང་མངོན་ར་འཕྲོད་ནས་བྱུང་། ། གླིང་གི་དཔའ་རྟུལ་བརྒྱད་ཅུ་དེ། ། རྒྱ་གར་
གྲུབ་ཐོབ་བརྒྱད་ཅུ་ཟེར། ། ཟེར་བའི་གཏམ་དེ་བདེན་པ་འདྲ། ། འདི་རུ་བྱོན་
པའི་མི་བཞིའི་ནང༌། ། རྟ་གྲོ་སྨུག་བཞོན་པའི་དམག་དཔོན་དེ། ། སྐྱེ་ཡག་ལེ་ཉི་
མ་རང་ཤར་འདྲ། ། སྐྱེ་ཡག་གངས་ལ་ཉི་ཤར་འདྲ། །གངས་ལ་ཉི་ཟེར་ཕོག་པ་
འདྲ། །ཁོག་སྟོད་ལྷ་རིགས་འཁྱུགས་སེ་གདའ། ། སྐེད་པ་གཉན་རིགས་འཁྱུགས་
སེ་གདའ། ། ཁོག་སྨད་ཀླུ་རིགས་འཁྱུགས་སེ་གདའ། ། ཕོ་ཁྱོད་མིང་ལ་ཅི་འདྲ་
ཟེར། །རྟ་དེ་ཡི་མིང་ལ་ཅི་འདྲ་ཟེར། །རྨོག་དཀར་དར་འཕྲུ་གོང་མ་ལ། །དར་
དཀར་དམར་མང་པོའི་རྒྱལ་མཚན་བཙུགས། །སྐུ་ལུས་ཁྲབ་ཆེན་གསོལ་ལུགས་
ལ། ། ཁྲབ་འཇའ་ཆེན་ཆུ་སྤྲིན་འཁོར་འདྲ་གདའ། ། མི་རྒྱུད་གང་ནས་ཆས་ལེ་
ཡིན། ། དེ་རྗེས་ཡོང་བའི་མི་དཀར་དེ། ། རྟ་དཀར་ལེ་དུང་ སེང་འདྲ་ལེ་་་་་་་
གདའ། ། སེང་ལ་གཡུ་རལ་རྒྱས་འདྲ་གདའ། ། རྟ་དེ་ལ་རྟ་མིང་ཅི་འདྲ་ཟེར། །
གོང་ལ་བཞོན་པའི་དམག་དཔོན་དེ། ། ཞལ་རས་བཅོ་ལྔའི་ཟླ་བ་འདྲ། ། སྤྱན་
མིག་ལ་ཁའི་སྐར་ཆེན་འདྲ། ། ཞལ་མཇལ་བ་ཙམ་གྱིས་སྤྲོ་ལུགས་ལ། ། ཕོ་བརྒྱ་
འཁོར་བའི་དགྲ་ལྷ་འདྲ། ། མོ་བརྒྱ་འཁོར་བའི་སྙིང་ཐུག་འདྲ། ། མི་ཁྱོད་ལ་མི་
མིང་ཅི་འདྲ་ཟེར། །དེ་རྗེས་ཡོང་བའི་དམག་དཔོན་དེ། །མི་སེར་རྟ་སེར་སྐྱ་ལེབ་
ཅན། ། རྟ་སེར་པོ་གསེར་བྱ་འདྲ་ལེ་མ། ། གསེར་བྱ་གནམ་ལ་ལྡིང་འདྲ་་་་་་
164



གདའ། །གོང་ལ་བཞོན་པའི་དམག་དཔོན་དེ། ། མི་སེར་གསེར་གྱི་སྐུ་མདོག་
ཅན། ། སྐུ་ལུས་འཇའ་འོད་ སྤུངས་སེ་གདའ། ། མགོ་ལ་རྨོག་ཞྭ་གསེར་རྨོག་་་་
གསོལ། ། ཁྱུང་གི་མདའ་དར་འཚུབ་སེ་གདའ། ། སྐུ་ལུས་གསེར་ཁྲབ་སེར་པོ་
གསོལ། །འཁོར་གསུམ་ལུས་ལ་ཚང་ནས་གདའ། ། མི་ཁྱོད་ཀྱི་མིང་ལ་ཅི་འདྲ་
ཟེར། ། རྟ་དེ་ཡི་རྟ་མིང་ཅི་འདྲ་ཟེར། ། སྔོན་ལ་ཡོང་བའི་དམར་པོ་སྐྱ། ། མི་
དམར་རྟ་དམར་སྐྱ་ལེབ་ ཅན། ། རྟ་དམར་པོ་བྱུ་རུའི་གཤོག་པ་ཅན། ། འགྲོ་
འདོད་བང་ཁ་ལིང་སེ་ལིང་། ། རྒྱུག་འདོད་སྣ་སྒྲ་ཤིག་སེ་ཤིག ། གོང་ལ་བཞོན་
པའི་དམག་དཔོན་དེ། ། ཞལ་རས་བྱུ་རུའི་མདངས་ ཅན་འདྲ། ། དཀར་ལ་་་་་
དམར་གྱི་འཕྲོད་ལུགས་ལ། །གངས་ལ་སེང་ཁྲག་འཐོར་བ་འདྲ། །རྨོག་ལ་བྱུར་
རྨོག་མང་པོ་གསོལ། ། དེ་ལ་བྱ་རྒྱལ་ལྡེམ་འཕྲུ་བཙུགས། ། སྐུ་ལུས་བྱུར་ཁྲབ་་
དམར་པོ་གསོལ། ། ཁྱོད་མི་ཆུང་ཨང་དེ་མ་ཡིན་ཞེ། །དེ་རིང་མཛེས་པའི་དམག་
དཔོན་ཁྱེད། །མི་ཆུང་ཆུང་གསེར་སྐུ་འདྲ་ལེ་ཁྱོད། །ཁྱོད་ཁ་ཆུང་པདྨའི་འཛུམ་
མདངས་ནས། ། ཞལ་མཇལ་དུས་པདྨའི་འཛུམ་ཞིག་སྟོན། ། ཁྱོད་མི་ཆུང་ཨང་
དེ་ཡིན་པས་ན། ། གཏམ་མཁས་པའི་རྒྱལ་ཁ་ལོན་དགོས་ཟེར། །ལེན་པའི་དུས་
དེ་དེ་རིང་ཡིན། ། ངེད་ཁྲིམས་དར་བུ་མོ་སྤུན་བདུན་གྱིས། ། དེ་རིང་ཉི་མའི་
གདོང་གང་ལ། ། ཕུ་གངས་རི་བསྐོར་ནས་ཡོང་ལེ་ཡིན། ། མདའ་གཙང་ཆུ་་་
འཐུང་ནས་ཡོང་ལེ་ཡིན། ། ཡབ་རྒྱལ་པོའི་ཐུགས་འདོད་འགྲུབ་ངེས་ཡིན། ། རྒྱ་
མི་ཆེན་བློན་པོ་མི་བདུན་ཡོད། ། ཆོས་བློན་ཟླ་བ་བཟང་པོ་ཁོང་། ། གོང་མ་ལྷ་
ནས་བསྐོས་ལེ་ཡིན། །གླིང་དཀར་པོའི་ཐུགས་ལ་བབ་ངེས་ཡིན། །བློན་འདི་ཚོ་
ངོ་གཅིག་ཨེ་ཤེས་ལྟོས། །བློན་ཆེན་ནོར་བུ་བསམ་འཕེལ་འདི། ། རྒྱ་མིའུ་ཆེ་ཡི་
གདུང་རྒྱུད་ཡིན། །མི་ཆེན་རྒྱལ་པོའི་ཚ་བོ་ཡིན། ། སྔར་རྒྱ་བཟའ་ལྷ་དཀར་སྐུ་
རྒྱུད་ཡིན། །དཔའ་རྒྱ་ཚ་ཞལ་དཀར་ཞང་པོ་ཡིན། །དུས་དེ་རིང་གླིང་གི་རྒྱལ་ས་
ལ། ། སྲས་ཆུང་དགྲ་ལྷ་རྩེ་རྒྱལ་ཁོང༌། ། སྐུ་གཟུགས་བདེ་ཞན་ཅི་འདྲ་ཡོད། །
ཞལ་མཇལ་བའི་དུས་ཤིག་ཨེ་ཡོང་བསམ། །ཨ་སྔོན་གནམ་ནས་སྦྲང་ཆར་འབབ།
165



སྦྲང་ཆར་སྔོན་མོ་འབབ་པའི་དུས། ། སྦྲང་ཆར་རླུང་གིས་མ་གཏོར་དགོས། །
དུང་སེང་དཀར་མོ་གངས་ནས་འགྱིང་། ། གཡུ་ རལ་གངས་ནས་ངོམས་ཉིན་་
མོ། ། ཞལ་མཇལ་བའི་དུས་ཤིག་ཨེ་ཡོང་བསམ། །ཤར་གླིང་དཀར་སྟོད་ཀྱི་རྒྱལ་
ས་ལ། ། འཛམ་གླིང་སེང་ཆེན་རྒྱལ་པོ་བཞུགས། །ངེད་ཁྲིམས་དར་བུ་མོ་སྤུན་
བདུན་གྱིས། །རྒྱ་ཡིག་པོ་ཏི་གསེར་མགོ་ཕུལ། །རྒྱ་རྒྱལ་པོ་མྱ་ངན་བསང་ཐབས་
གཅིག ། སྐུ་སེང་ཆེན་ཞལ་རས་མཇལ་ལེ་གཉིས། །སྲས་དགྲ་ལྷའི་ཞལ་རས་
མཇལ་ལེ་གསུམ། །ལས་དེ་གསུམ་དམིགས་ནས་ཡོང་ལེ་ཡིན། །བུ་མོའི་ཐུགས་
འདོད་དེ་འདྲ་ཡིན། །གཏམ་རྒྱལ་ཁ་ལེན་རྒྱུ་ག་ལེར་བྱེད། །དེ་ཚོ་མི་ཆུང་ཐུགས་
ལ་ཞོག ། གླུ་མཐོལ་བ་བྱུང་ན་བཟོད་པར་བཞེས། །ངག་འཆལ་བ་བྱུང་ན་
མཐོལ་ལོ་བཤགས། །
ཅེས་གླུ་དེ་ལྟར་ཕུལ་བ་དང་། རྒྱ་ཆུ་དགུ་འདུས་པའི་ཚུར་མཐའ་ནས་
བོད་ཕྲུག་མི་ཆུང་ཁ་བདེ་ཁོང་རྟ་ཆུང་ཟི་མ་མཚལ་དམར་གྱི་གོང་ནས་ཆིབས་
བཞུད་དེ། བུ་མོ་རྣམས་ཉོན་ཨང་ཟེར་ནས་གཏམ་ལན་གྱི་ གླུ་ཞིག་ཕུལ་་་་་
སོང༌། ། །
ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། །ཐེངས་གསུམ་
ངག་གི་འགུགས་ལུགས་རེད། ། སྐྱབས་ཆོས་དང་སངས་རྒྱས་དགེ་འདུན་་་་་་་
གསུམ། །གསོལ་བ་འདེབས་སོ་ཐུགས་རྗེས་གཟིགས། །འགྲོ་དྲུག་མཐར་ལམ་
ཟིན་པར་ཤོག ། ས་འདི་དང་ས་ངོ་མ་ཤེས་ན། །རྒྱ་བོད་གཉིས་ཀྱི་གསེར་ཟམ་
རེད། །ཕོ་ང་འདྲ་བ་ངོ་མ་ཤེས་ན། །ང་བོད་ཕྲུག་མི་ཆུང་ཁ་བདེ་ཟེར། །མདོ་
ཁམས་གླིང་གི་རྒྱལ་ས་དེ། ། གནས་མཁའ་སྤྱོད་གྲུབ་པའི་ཞིང་ཁམས་ཡིན། །
བདེ་མཆོག་ལྷ་ཡི་ཕོ་བྲང་ཡིན། །ནང་གསང་བ་འདུས་པའི་དཀྱིལ་འཁོར་་་་་
ནང༌། །མི་འགྱུར་སངས་རྒྱས་གེ་སར་ཁོང་། ། སྐུ་མི་འགྱུར་ཕྱག་ན་རྡོ་རྗེ་ཡིན། །
གསུང་མི་འགྱུར་འཕགས་པ་འཇམ་དབྱངས་ཡིན། །ཐུགས་མི་འགྱུར་སྤྱན་རས་
གཟིགས་དབང་ཡིན། །རིགས་གསུམ་གཅིག་བསྡུས་སངས་རྒྱས་ཁོང་། །དུས་ད་
166



ལོ་ནག་པོ་རྒྱ་ལ་བྱོན། ། རྒྱ་རྒྱལ་པོའི་མྱ་ངན་བསང་མི་ཡིན། །བཙུན་མོའི་རོལ་
རུལ་བཞུ་མི་ཡིན། ། རྒྱ་ནག་བདེ་ལ་འགོད་མི་ཡིན། །དགའ་འོ་བསམ་མམ་སྡུག་
དོ་བསམ། །རྒྱ་མི་ཆེན་རྒྱལ་པོའི་མི་རྒྱུད་ནང༌། །ཆོས་བློན་ཟླ་བ་བཟང་པོ་གཅིག་
མི་ཆེན་ནོར་བུ་བསམ་འཕེལ་གཉིས། །འདོད་ཡོན་ལྔ་ཡི་བདག་པོ་ཟེར། །
གཏམ་དང་ལོ་རྒྱུས་ག་འདྲ་ཡོད། །ངེད་གླིང་དཀར་སྟོད་ཀྱི་སྒར་ཆེན་ནས། །དེ་
རིང་དམག་དཔོན་མི་བཞི་འདི། ། མི་ཆེན་པོ་མ་ཡིན་ཆུང་ཆུང་ཡིན། ། མི་ཆུང་
ཆུང་མི་ཆུང་ཁ་བདེ་ཡིན། །རྟ་ཆེན་པོ་མ་ཡིན་ཆུང་ཆུང་ཡིན། ། རྟ་ཆུང་ཆུང་ཟི་
མ་མཚལ་དམར་ཡིན། ། དང་པོ་རྒྱ་མོ་ཚུར་ལ་ལྟོས། ། རྟ་གྲོ་སྨུག་བཞོན་པའི་
དམག་དཔོན་དེ། །སྐྱེ་ཡག་ཉི་མ་རང་ཤར་ཟེར། །དགུང་ཉི་ཟླ་འོད་ཀྱིས་འཁྱིལ་
བ་འདྲ། །སྤྱན་མིག་ནམ་མཁའི་སྐར་ཆེན་འདྲ། ། ཞལ་རས་དུང་སོ་འཁོར་མ་
ལ། ། ལྕེ་ལ་ཡི་གེ་ཨ་ཡིག་སྒྲོན། ། ཁོག་སྟོད་ལྷ་རིགས་འཁྱུགས་སེ་འཁྱུགས། །
སྐེད་པ་གཉན་རིགས་འཁྱུགས་སེ་འཁྱུགས། ། ཁོག་སྨད་ཀླུ་རིགས་འཁྱུགས་སེ་
འཁྱུགས། ། མགོ་ལ་གྱོན་པའི་རྨོག་དཀར་དེར། ། རྨོག་ཆེན་ཁྲ་རྨོག་རྩེ་དགུ་་་
ཟེར། །དེ་ལ་དར་ཆེན་བསླངས་པ་དེར། །བྱ་ཆེན་ཁྱུང་གི་ལྡེམ་སྒྲོ་ཟེར། །ལུས་
ལ་ཁྲབ་ཆེན་གསོལ་བ་དེར། ། ཁྲབ་ཆེན་ནོར་བུ་ལྔ་བརྩེགས་ཟེར། ། སྟག་ར་་
གཡས་ ལ་ གཟིག་ཤུབ་གཡོན། ། མདའ་ གཞུ་འཁོར་གསུམ་ལུས་ལ་བརྒྱན། །
དཔའ་ཆས་ལུས་ལ་ཚང་ནས་ཡོད། ། གནམ་ལྕགས་ཁྲོ་རྫོང་གོང་མ་ནས། ། ཕ་
རྒྱུད་ལྷ་གཡག་གྲྭ་པ་ཡིན། །མ་རྒྱུད་ལྷ་མཛེས་རོང་མོ་ཡིན། ། འདྲ་གདའ་ཨེ་
བསམ་རྒྱ་མོ་བདུན། ། སྐྱེ་ཡག་ཉི་མ་རང་ཤར་ཁོང་། ། སྐྱེ་ཡག་ལེ་ནམ་མཁའི་
འཇའ་ཚོན་ཡིན། །གདོང་མཛེས་མོ་ཨེ་གདའ་རྒྱ་མོ་བདུན། །ཡིད་འཕྲོག་ལེ་ཨེ་
གདའ་བུ་མོ་ཚོ། །ཕོ་གླིང་ཕྲུག་ཟེར་བ་ཨེ་འདྲ་རེད། །དེ་རྗེས་ཡོང་བའི་དམག་
དཔོན་དེ། ། དུང་རྟ་དཀར་པོ་འོག་ལ་ཆིབས། ། འཕྲུ་དཀར་པོ་མདའ་དར་་་་
བཤམས་འདྲ་ཡིན། །མགོ་ལ་གྱོན་པའི་རྨོག་དཀར་དེར། ། དར་རྨོག་ཁྱུང་སྡེ་
དཀར་པོ་ཟེར། །ལུས་ལ་ཁྲབ་ཆེན་གསོལ་ལེ་དེ། ། དུང་ཁྲབ་དཀར་པོ་འབུམ་
167



ཆེན་ཟེར། ། སྟག་ར་གཡས་ལ་གཟིག་ཤུབ་གཡོན། ། མདའ་གཞུ་འཁོར་གསུམ་
ལུས་ལ་བརྒྱན། །མི་དེ་ཡི་མི་མིང་མ་ཤེས་ན། ། ཕོ་ཨ་དཀར་ཚངས་པའི་ངོ་ལུག་
རེད། །ངོ་རེ་ལུག་དུས་ལུག་རེ་འབུལ། ། ཕོ་ལུག་བརྒྱ་ཐོབ་པའི་མི་ཞིག་ཡིན། །
རྟ་དེ་ཡི་རྟ་མིང་མ་ཤེས་ན། །མགྱོགས་པ་དུང་རྟ་འཚུབ་ཤེས་ཟེར། ། ཨ་དཀར་
ཚངས་པའི་ངོ་ལུག་དེ། །ཞལ་མཇལ་ན་ངན་སོང་ལྷུང་ལེ་མིན། ། གསུང་ཐོས་ན་
མཐོ་རིམ་ཞིང་ཁམས་འདྲེན། ། ཕོ་བརྒྱ་སྙིང་རླུང་ལངས་ ས་ཡིན། ། མོ་བརྒྱ་་་
སེམས་པ་ཤོར་ས་ཡིན། །འདྲ་གདའ་ཨེ་བསམ་བུ་མོ་ཚོ། ། གླིང་ལྷ་སྲས་ཟེར་བ་
དེ་ཚོ་རེད། ། དེ་རྗེས་ཡོང་བའི་སེར་པོ་སྐྱ། ། རྟ་སེར་པོ་གསེར་བྱ་ལྡིང་ཤེས་་་
ཟེར། ། གོང་ལ་བཞོན་པའི་དམག་དཔོན་དེ། ། མི་སེར་གསེར་གྱི་སྐུ་མདོག་་་་
ཅན། ། དབུ་ལ་གསེར་རྨོག་སེར་པོ་གསོལ། ། ཁྱུང་གི་སྤུ་སྒྲོ་ལྡེམ་སེ་ལྡེམ། ། སྐུ་
ལུས་ གསེར་ ཁྲབ་ སེར་ པོ་ གསོལ། ། སྟག་ ར་ གཡས་ ལ་ གཟིག་ ཤུབ་ གཡོན། །
མདའ་གཞུ་འཁོར་གསུམ་ལུས་ལ་བརྒྱན། །མི་དེ་ཡི་མི་མིང་མ་ཤེས་ན། །རྫོང་མི་
འགྱུར་གྲུ་གུ་ཐོག་རྫོང་ནས། །དཔའ་མི་འགྱུར་གོང་ལ་གྲགས་ལེ་དེ། ། སྟག་རོང་
སེང་ཚ་ངོ་ལུག་ཟེར། ། གླིང་ངོ་ལུག་ཐོབ་པ་མི་གསུམ་ཡོད། ། རྗེ་སེང་ཆེན་བླ་
མའི་སྤྱན་བསལ་ཡིན། །རྒྱ་ནག་པོའི་ཡུལ་ལ་ངོམས་རྒྱུ་ཡིན། །རྒྱ་གཡུ་གྲོ་དཀར་
དེ་དང་གཅིག །བོད་གཡུ་གྲོ་དམར་དེ་དང་གཉིས། །གཡུ་ཆེན་སུ་རེད་བསྡུར་
རྒྱུ་ཡིན། །རང་རྒྱུ་དབྱེ་བ་འབྱེད་རྒྱུ་ཡིན། ། ཕོ་ཐོང་འབྲུག་གི་རྭ་ཅོ་གཅིག །
ཆབ་ཆུ་སྲིན་ནག་པོའི་རྭ་ཅོ་གཉིས། །མཐོ་དམན་རིམ་གྱིས་བསྡུར་རྒྱུ་ཡིན། ། ཁོ་
མོ་འབྲོང་གི་རུ་ཐུར་གཅིག ། གླང་རྒན་ནག་པོའི་རུ་ཐུར་གཉིས། །རུ་རིང་
ཐུང་རིམ་གྱིས་བསྡུར་རྒྱུ་ཡིན། །མགྱོགས་པ་གླིང་གི་ལྷ་རྟ་གཅིག ། རྒྱུ་རྟ་ཟི་ར་
འཕུར་ཤེས་གཉིས། ། མགྱོགས་ཞན་དབྱེ་བ་འབྱེད་རྒྱུ་ཡིན། ། ཕྱེ་ནས་རྒྱལ་ཁ་
ལོན་མི་ཡིན། །བུ་མོའི་ཐུགས་ལ་དེ་ལྟར་ཞོག ། མ་གོ་གླུ་ལ་སྐྱོར་རྒྱུ་མེད། །
ཅེས་ཟེར་བ་དང༌། བུ་མོ་རྣམས་ཀྱིས་མི་ཆུང་ཟེར་བའི་གཏམ་དེ་བདེན།
ང་རང་རྣམས་ཀྱིས་གཏམ་ལན་གྲ་སྒྲིག་དགོས་ཟེར་ནས་བསྡད་པའི་སྐབས་དེར།
168



ཆོས་བློན་ཟླ་བ་བཟང་པོ་དང་ནོར་བུ་བསམ་འཕེལ་གཉིས་ཀྱིས་དར་དཀར་པོ་རེ་
ཁོང་རྣམས་ལ་ཕུལ་ཏེ་ཆོས་བློན་ཟླ་བ་བཟང་པོས་གླུ་འདི་སྐད་ཅིག་ཕུལ་སོང་། །
ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་ལྷ་
ཞིག་འབོད་ལེ་དེ། ། ལྷ་ཆོས་སྐུ་ལོངས་སྐུ་སྤྲུལ་སྐུ་གསུམ། །བྱིན་རླབས་ཅན་གྱི་ལྷ་
གསུམ་མཁྱེན། ། ཤར་རྒྱ་ནག་རི་བོ་རྩེ་ལྔ་ནས། ། ཐུགས་རྗེ་འཕགས་པ་འཇམ་
དཔལ་དབྱངས། །དུས་དེ་རིང་དཔའ་བོའི་ཇུས་ལ་གཟིགས། །ས་འདི་དང་ས་
ངོ་མ་ཤེས་ན། ། རྒྱ་བོད་གཉིས་ཀྱི་གསེར་ཟམ་རེད། ། མི་ང་འདྲ་བ་ངོ་མ་ཤེས་
ན། ། ཤར་རྒྱ་ནག་བཀྲ་ཤིས་རྭ་བ་ནས། ། རྫོང་མི་འགྱུར་ནམ་ མཁའ་ ལྷ་རྫོང་
ནས། ། དཔའ་མི་འགྱུར་གོང་ལ་གྲགས་ལེ་དེ། ། ང་ཆོས་བློན་ཟླ་བ་བཟང་པོ་
ཡིན། །རྒྱ་རྗེ་རྒྱལ་པོའི་བློན་པོ་ཡིན། ། གླུ་འདི་དང་གླུ་ངོ་མ་ཤེས་ན། །ཕོ་དཔའ་
བོའི་དཔའ་གླུ་རིང་མོ་རེད། །ས་ག་མ་ཡུལ་ལ་མི་ལེན་ཏེ། ། དུས་དེ་རིང་དམག་
དཔོན་བཞི་ལ་ལེན། ། ཤར་གླིང་དཀར་སྟོད་ཀྱི་རྒྱལ་ས་ལ། ། ཐུགས་ཟག་མེད་
མངོན་ཤེས་མཁྱེན་མི་དེ། ། རིགས་གསུམ་གཅིག་བསྡུས་གེ་ སར་རྒྱལ། ། ཞལ་
མཇལ་ན་ངན་ སོང་མི་ལྷུང་གསུང་། ། གསུང་ ཐོས་ན་མཐོ་རིམ་ཞིང་ཁམས་་་
འདྲེན། ། གླིང་སེང་ཆེན་ནམ་མཁའི་ཉི་ཟླ་ཟེར། ། མཐོ་དམན་མེད་པ་འོད་ཀྱིས་
ཁྱབ། ། སྐུ་སེང་ཆེན་བྱ་རྒྱལ་ཁྱུང་ཆེན་ཟེར། ། ཁྱུང་ཆེན་གླིང་བཞི་བསྐོར་བས་
ན། །ས་ནག་དུག་སྦྲུལ་མི་འཁོར་ཟེར། །དུས་ད་ལོ་ནག་པོ་རྒྱ་ལ་ཕེབས། །འདྲེ་
སྲིན་མོའི་རོ་རུལ་བཞུ་མི་ཟེར། །ལས་དེ་འདྲ་ཡིན་ན་དགའ་བ་ལ། ། དུས་དེ་
རིང་ཕེབས་པའི་དམག་དཔོན་བཞི། ། ཨ་དཀར་ཚངས་པའི་ངོ་ལུག་གཅིག །
སྟག་རོང་སེང་ཚ་ངོ་ལུག་གཉིས། །སྐྱེ་ཡག་ཉི་མ་རང་ཤར་གསུམ། །བོད་ཕྲུག་མི་
ཆུང་ཁ་བདེ་བཞི། །འཕྱོར་སྐྱེ་གཟུགས་ནམ་མཁའི་འཇའ་དང་འདྲ། ། སྐྱེ་ཡག་
ལེ་ཉི་མ་རང་ཤར་རེད། །གངས་ལ་ཟླ་འོད་ཕོག་འདྲ་རེད། ། གླིང་ལྷ་སྲས་ཟེར་
བ་དངོས་གནས་རེད། །དེ་སྟེ་ང་ལ་ཉན་རྒྱུ་ལ། །ང་ཆོས་བློན་ཟླ་བ་བཟང་པོ་
ལ། ། དཔུང་གཡས་པའི་དར་དཀར་འཕྱར་མི་དེ། ། བློན་ཆེན་ནོར་བུ་བསམ་
169



འཕེལ་ཡོད། །དཔུང་གཡོན་མས་དར་དཀར་འཕྱར་མི་དེ། ། རྒྱ་ཁྲིམས་དར་བུ་
མོ་སྤུན་བདུན་ཡོད། །རྒྱུ་ཡི་བུ་མོ་སྤུན་བདུན་འདི། །མཐའ་རྒྱལ་ཁག་བདུན་གྱི་
སྲས་མོ་ཡིན། །ཡབ་ཆེན་ཀ་ར་ཀུན་ཀོན་ཡིན། །དོན་ཆེན་པོའི་ལོ་རྒྱུས་བཤད་མི་
ལ། །ང་ཆོས་བློན་ཟླ་བ་བཟང་པོ་ཡོད། ། རྒྱ་མི་ཆེན་རྒྱལ་པོའི་མངའ་ཞབས་
ལ། ། མཁས་པའི་བློན་ཆེན་མང་པོ་ཡོད། ། ཡིན་ཀྱང་མི་ཆུང་གསན་རྒྱུ་ལ། །
ཁྱེད་ཁ་སང་གཏམ་གྱི་ཁ་ཆད་དེ། ། སྟག་དམར་ཡག་འཛུམ་རྩིས་དེ་དང་གཅིག
མགོ་སྤྱི་གཙུག་འབུར་འབུར་མན་ཆོད་གཉིས། །རྐང་མཐིལ་སྐྱབ་སྐྱབ་ཡན་ཆོད་
གསུམ། །དེ་ལ་རྩིས་ཤིག་བསྐོར་དགོས་གསུངས། ། བརྩི་མ་ཤེས་རྒྱལ་ཁ་མི་ཐོབ་
གསུངས། །ཟེར་བའི་གཏམ་དེ་བདེན་ནས་བྱུང༌། ། ཁ་སང་མི་ཆེན་རྒྱལ་བློན་
རྣམས། །བཀའ་གྲོས་མང་པོ་མཛད་ལེ་ཡིན། །ཅི་ཡིན་ཇུས་དེ་མ་ཤེས་ཐལ། །
མི་ཆུང་ཁྱེད་ཀྱིས་གསུང་རོགས་མཛོད། ། མ་ཕུགས་གཏམ་དོན་བཤད་རྒྱུ་ལ། །
སྐུ་སེང་ཆེན་གེ་སར་རྒྱལ་པོ་ཁོང་། ། ལྷོ་འཛམ་བུ་གླིང་གི་དམག་དཔོན་རེད། །
ཀུན་ལ་གྲགས་པའི་སངས་རྒྱས་རེད། ། ཐུགས་ཟག་མེད་མངོན་ཤེས་མཁྱེན་མི་
རེད། ། ཉོན་མོངས་བདེ་ལ་འགོད་མི་རེད། ། བདུད་ཆེན་ཆམ་ལ་འབེབས་མི་
རེད། །དུས་ད་ལོ་ནག་པོ་རྒྱུ་ལ་ཕེབས། །ལས་དེ་ལས་བཟང་ཞིག་ཅི་ལ་ཡོད། །
ཁྲིམས་ཆེན་རྔ་བོ་རང་གྲགས་གཅིག ། ཁྲིམས་ཡིག་ཞལ་ལྕེ་བཅུ་གཉིས་་་་་་
གཉིས། །སྤྱོད་པ་རྣམ་པ་བཅུ་དྲུག་གསུམ། ། ཁྲིམས་དུང་སྐད་པོ་རྒྱུང་གྲགས་
བཞི། །མཛེས་པའི་དར་དཀར་སྣ་ཚོགས་བཅས། ། སྐུ་སེང་ཆེན་ཕྱག་ལ་འབུལ་
འདོད་གདའ། ། ལས་དེ་ཚོ་ཨེ་དགའ་མི་ཆུང་དཔོན། ། གཏམ་མཁས་པའི་ལོ་
རྒྱུས་ཁྱེད་ལ་ཡོད། །ཡོ་འགྱུར་མེད་པའི་ཚིག་གཅིག་ཤོད། །ཡོ་འགྱུར་མེད་པའི་
གླུ་གཅིག་ལོངས། ། ནོར་འཁྲུལ་མེད་པའི་དོན་གཅིག་ཤོད། ། གཏམ་ལ་གཡོ་
འཁྲུལ་མེད་པས་ན། ། རྒྱལ་ཁ་ཁྱོད་ལ་ཐོབ་པར་གྱིས། ། ཕོ་ངེད་གཉིས་དར་་
དཀར་ཡུག་རེ་འདི། །གཏམ་རྒྱལ་ཁ་ལོན་པའི་རྟེན་འབྲེལ་དུ། །ཆོས་བློན་ང་
ཡིས་འབུལ་བས་ཆོག ། མི་ཆུང་ཡིད་ལ་དེ་ལྟར་ཞོག ། མ་གོ་གླུ་ལ་སྐྱོར་རྒྱུ་
170



མེད། །
ཅེས་ཟེར་བའི་གླུ་དེ་ལྟར་ཕུལ་བ་དང༌། བོད་ཕྲུག་མི་ཆུང་ཁ་བདེས་འོ་
ལེགས་སུ་གྱུར་ཅིག ། ཆོས་བློན་ཟླ་བ་བཟང་པོས་ཟེར་བའི་གཏམ་དེ་བདེན།
ཁྱེད་རྒྱུ་མི་འུ་ཆེ་ཡི་བློན་པོ་བདུན་དང་ནོར་བུ་བསམ་འཕེལ། ཁྲིམས་དར་བུ་
མོ་སྤུན་བདུན་བཅས་ཀྱིས་ཁ་སང་ང་མི་ཆུང་ལ་བཤད་པ་མང་པོ་བརྒྱབ་པའི་ལོ་
རྒྱུས་མང་ཙམ་ཡོད་དེ། མ་ཕུགས་རྒྱ་ནག་ཡུལ་གྱི་ས་ཆ་ལ། རྒྱ་རྗེ་ཀ་ར་ཀུན་
ཀོན་དེ། གཉིད་གཏི་མུག་ཡིན་ན་སད་རན་ཡིན། བསྒོམ་ཕྱག་རྒྱུ་ཡིན་ལ་
འགྲོལ་རན་ཡིན། སྐུ་སེང་གེ་སར་རྒྱལ་པོ་དེ། གསེར་གྱི་ཕོང་བ་སྒོ་ལ་འདྲེན།
ལས་ངན་རོ་ཞིག་ནང་དུ་བསྙལ། བསྙལ་དགོས་དོན་ལོ་རྒྱུས་ ཅི་འདྲ་རེད།
ལ་ཆེན་གཏམ་རྒྱལ་ཁ་ཐོབ་པའི་རྟགས་མ་ང་ལ་ཡོད་ཟེར་ནས་མི་ཆུང་གིས་གླུ་རྟ་
དྲུག་འགྱུར་ལ་དྲངས་ཏེ་ཀླུ་འདི་ཕུལ་ལོ། ། །
གླུ་ཨ་ལ་ཐ་ལ་ཐལ་རེད། །ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་
ལྷ་ཞིག་འབོད་ལེ་འདི། །གནས་དག་པ་ལྷ་ཡི་ཞིང་ཁམས་ནས། ། བཅོམ་ལྡན་
རྒྱལ་བ་རིགས་ལྔ་རྣམས། །དེ་རིང་དཔའ་བོའི་ཇུས་གལ་གཟིགས། ། གནས་
དུས་གསུམ་ཆོས་སྐུའི་ཞིང་ཁམས་ནས། །ཆོས་སྐུ་ཀུན་ཏུ་བཟང་པོ་ལ། །འཁོར་
ཆོས་སྐུ་བརྒྱ་ཚོ་ཚོགས་ཀྱིས་བསྐོར། །དེ་རིང་ཐུགས་རྗེས་ང་ལ་གཟིགས། །ཤར་
རི་བོ་ཏ་ལའི་ཞིང་ཁམས་ནས། །ལོངས་སྐུ་འཕགས་པ་སྤྱན་རས་གཟིགས། །
འཁོར་ལོངས་སྐུ་བརྒྱ་ཚོ་ཚོགས་ཀྱིས་བསྐོར། ། དེ་རིང་མི་ཆུང་གླུ་སྣ་དྲོངས། །
ཟངས་མདོག་དཔལ་གྱི་རྩེ་མོ་ནས། །རྔ་ཡབ་གླིང་གི་གནས་མཆོག་ནས། །ནང་
པདྨ་འོད་ ཀྱི་ གཞལ་ཡས་ནས། ། རྗེ་ རིག་ འཛིན་ པདྨ་འབྱུང་ གནས་ ཁྱེད། །
འཁོར་སྤྲུལ་སྐུ་བརྒྱ་ཚོ་ཚོགས་ཀྱིས་བསྐོར། ། དུས་དེ་རིང་མི་ཆུང་ཁ་འཛིན་་་་
མཛོད། ། ལྷ་དེ་འདྲ་ཡན་ལ་འབོད་པ་མེད། །ས་འདི་དང་ས་ངོ་མ་ཤེས་ན། །རྒྱ་
བོད་གཉིས་ཀྱི་གསེར་ཟམ་རེད། ། ང་འདྲ་ང་ངོ་མ་ཤེས་ན། ། ང་བོད་ཕྲུག་མི་
ཆུང་ཁ་བདེ་ཟེར། ། ཧོར་ལ་བསྡོད་དུས་ཧོར་ཕྲུག་ཟེར། ། གླིང་ལ་སྡོད་དུས་མི་
171



ཆུང་ཟེར། ། རྗེ་སེང་ཆེན་བླ་མའི་གསོལ་དཔོན་ཡིན། ། གླུ་འདི་ གླུ་ངོ་མ་ཤེས་
ན། ། ང་མི་ཆུང་སྐྱ་ག་དྲུག་འགྱུར་ཡིན། ། སྐྱིད་ན་ཇ་ཆང་འཛོམས་གླུ་ཡིན། །
སྡུག་ན་རང་སེམས་གསོ་གླུ་ཡིན། ། དཔེ་བཞག་ན་འདྲ་མ་འདི་འདྲ་གདའ། །
གསུང་གཅིག་གིས་འཛམ་གླིང་མི་ཁྱབ་སྟེ། །གསུང་གཅིག་གིས་འཛམ་གླིང་ཁྱབ་
མི་དེ། །གནམ་གྱི་གཡུ་འབྲུག་སྔོན་མོ་རེད། ། དེ་མ་གོ་ཟེར་ན་འོན་པ་རེད། །
དྲོད་གཅིག་གིས་འཛམ་གླིང་མི་དྲོ་སྟེ། ། དྲོད་གཅིག་གིས་འཛམ་གླིང་དྲོ་མི་དེ། །
ཤར་གྱི་ཁྲི་གདུགས་ཉི་མ་རེད། ། དྲོ་གྲང་ཅི་ཡོད་ཀུན་ཤེས་རེད། །རྟ་གཅིག་གིས་
འཛམ་གླིང་མི་འཁོར་ཏེ། ། རྟ་གཅིག་གིས་འཛམ་གླིང་སྐོར་མི་དེ། །འདོ་བ་རྐྱང་
རྒོད་འཕེལ་པོ་རེད། །རྒྱུག་བང་རྩལ་ཅི་ཡོད་ཀུན་ཤེས་རེད། །དེ་ནས་རྒྱ་མོ་སྤུན་
བདུན་ཚོ། །ཉན་བསམ་ན་རྣ་བའི་ཟུར་ནས་ཉོན། །བལྟ་བསམ་ན་ཁྲ་ཆུང་མིག་
གིས་ལྟོས། ། སྟག་མོའི་འཛུམ་རྩིས་ང་ཡིས་བརྒྱབ། ། ཕོ་རབ་སྟག་མོའི་འཛུམ་
རྩིས་དེ། ། སྐེ་མཇིང་ཡན་ལ་ཚང་ལེ་བརྩི། ། སྤང་དཀར་ཉི་ཟེར་ཕོག་འདྲ་དེ། །
སྤུ་ལེགས་གྲ་ཡི་འཛུམ་ཞིག་རེད། ། སྦྲ་རི་ ཀ་བཞིས་བརྒྱངས་འདྲ་དེ། ། མགོ་་
ལྤགས་ཡག་གི་འཛུམ་ཞིག་རེད། ། གུར་དཀར་ཆོན་བཞི་འཐེན་འདྲ་དེ། ། མགོ་
བོ་མཛེས་པའི་འཛུམ་ཞིག་རེད། ། དུང་གི་པ་རུ་བསྒྲིགས་འདྲ་དེ། ། རྐང་ལག་
ཡག་གི་འཛུམ་ཞིག་རེད། །དར་དཀར་ཡོལ་བ་བརྒྱབ་འདྲ་དེ། ། ཀླད་སྤྱི་ཡག་གི་
འཛུམ་ཞིག་རེད། །བརྒྱ་ལུག་ལྷས་རྭར་བཀོད་འདྲ་དེ། །ཀླད་པ་ཡག་གི་འཛུམ་
ཞིག་རེད། །རི་མགོར་སོ་པ་ལངས་འདྲ་དེ། ། རྣ་ཅོག་མཛེས་པའི་འཛུམ་ཞིག་
རེད། ། ཚེས་གསུམ་ ཟླ་བ་ཤར་འདྲ་དེ། ། སྤྱན་མིག་གསལ་བའི་འཛུམ་ཞིག་་་་
རེད། ། མི་སྐྱ་གྲལ་ལ་བསྒྲིགས་འདྲ་དེ། ། དུང༌ སོ་ཡག་གི་འཛུམ་ཞིག་རེད། །
སྟག་མོའི་འཛུམ་རྩིས་དེ་ཙམ་བཞག ། དེ་ནས་རྒྱ་མོ་ཉན་རྒྱུ་ལ། །ཁྲི་མ་འབུམ་
གྱི་ཁོག་རྩིས་དེ། ། སྤྱི་གཙུག་པདྨའི་མན་ཆོད་ནས། ། ཐོད་པའི་གསལ་མདངས་
ཡན་ཆོད་ལ། །ཁྲི་མ་འབུམ་གྱི་ཁོག་རྩིས་དེ། །སྐྲ་དེ་སྔ་སྐྱེས་པ་ཁྲི་མ་འབུམ། །ད་
དུང་སྐྱེ་རྒྱུ་ཁྲི་མ་འབུམ། ། དེ་ཁྲི་མ་འབུམ་གྱི་ཁོག་རྩིས་རེད། ། ཐོད་པ་གསལ་
172



མདངས་མན་ཆོད་ནས། ། སྣ་མགོ་རྡོག་རྡོག་ཡན་ཆོད་ལ། །དེ་བར་ཁྲི་མ་འབུམ་
རྩིས་དེ། ། ཁྲ་ཆུང་མིག་ལ་ཟེར་ལེ་ཡིན། །ཁྱོད་དེ་སྔ་རིག་པ་ཁྲི་མ་འབུམ། ། ད་
དུང་རིག་རྒྱུ་ཁྲི་མ་འབུམ། ། སྣ་མགོ་རྡོག་རྡོག་ མན་ཆོད་ནས། ། མ་ནེ་འགེམ་
འགེམ་ཡན་ཆོད་ལ། ། དེ་བར་ཁྲི་མ་འབུམ་རྩིས་དེ། །ཟ་བྱེད་ ཁ་ལ་ཟེར་ལ་་
ཡིན། ། ཁྱོད་དེ་སྔ་བཟས་པ་ཁྲི་མ་འབུམ། །ད་དུང་བཟའ་རྒྱུ་ཁྲི་མ་འབུམ། །མ་
ནེ་འགེམ་འགེམ་མན་ཆོད་ནས། ། ལྟོ་བ་ལྡིར་ལྡིར་ཡན་ཆོད་ལ། ། དེ་བར་ཁྲི་མ་
འབུམ་རྩིས་དེ། ། མིད་པ་དེ་ལ་ཟེར་ལེ་ཡིན། །དེ་སྔ་མིད་པ་ཁྲི་མ་འབུམ། །ད་
དུང་མིད་རྒྱུ་ཁྲི་མ་འབུམ། ། ལྟོ་བ་ལྡིར་ལྡིར་མན་ཆོད་ནས། །པུས་མོ་ལྷོག་ལྷོག་
ཡན་ཆོད་ལ། །དེ་བར་ཁྲི་མ་འབུམ་རྩིས་དེ། །འོག་སྒོ་གཉིས་ལ་ཟེར་ལེ་ཡིན། །
དེ་སྔ་བཏང་བ་ཁྲི་མ་འབུམ། ། ད་དུང་གཏང་རྒྱུ་ཁྲི་མ་འབུམ། ། པུས་མོ་ལྷོག་
ལྷོག་མན་ཆོད་ནས། ། རྐང་མཐིལ་སྐྱབ་སྐྱབ་ཡན་ཆོད་ལ། །དེ་བར་ཁྲི་མ་འབུམ་
རྩིས་དེ། །རྐང་པ་དེ་ལ་ཟེར་ལེ་ཡིན། །ཁྱོད་དེ་སྔ་སོང་བ་ཁྲི་མ་འབུམ། །ད་དུང་
འགྲོ་རྒྱུ་ཁྲི་མ་འབུམ། །ཁྲི་མ་འབུམ་རྩིས་དེ་འདྲ་ཡིན། །ཁྱོད་རྒྱ་ནག་གླང་རྩིས་
མཁས་ལེ་དེ། །འབུམ་རྩིས་མི་ཐེབས་ཅི་འདྲ་རེད། ། རང་ལུས་རྒྱལ་བའི་དཀྱིལ་
འཁོར་ལ། །དཔེ་དེ་ལ་མི་ལེན་ཅི་འདྲ་རེད། །དོན་ཆེན་པོའི་དོན་རྩ་མ་བསྒྲུབས་
ན། ། མི་དཔོན་ ཁྲིད་ དང་ མ་ ཁྲིད་ མེད། ། དེ་ ནས་ རྒྱ་ མོ་ལེགས་ པར་ ཉོན། །
ཁྲིམས་དར་ཁྲིམས་ཡིག་ཁྲིམས་དུང་གསུམ། ། དུས་དེ་རིང་ང་ལ་ཐོབ་ལེ་ཡིན། །
གླིང་དཀར་པོའི་ སེང་གེ་དམག་དར་དེ། ། སྐུ་སེང་ཆེན་རྒྱལ་པོའི་རྒྱལ་དར་་་་
ཡིན། ། ལྷ་ཆོས་སྐུ་འཁོར་བའི་ཆོས་དར་ཡིན། ། ར་འུ་ཆོས་རྫོང་མཁར་རྩེ་ལ། །
དུས་དེ་རིང་དམག་དར་བསྒྲོན་རྒྱུ་ཡིན། ། གཏམ་རྒྱལ་ཁ་ཐོབ་པའི་འབྲས་བུ་
རེད། །འབྲས་དྲུག་དོག་མོ་ས་ལ་བཏབ། །འབྲས་བུ་སྨིན་པའི་དུས་ཤིག་ཡིན། །
རྒྱ་མོའི་ཐུགས་ལ་དེ་ལྟར་ཞོག །
ཅེས་གསུངས་པ་དང་། ཆོས་བློན་ཟླ་བ་བཟང་པོས་གཙོས་པའི་སྲས་མོ་
བདུན་བཅས་ཀྱིས་མཛོད་དར་དཀར་པོ་ཡུག་རེ་རེ་མི་ཆུང་ གི་ ཕྱག་ ལ་ ཕུལ།
173



བཀྲ་ཤིས་དར་དཀར་གྱི་རྒྱུད་ནས་མཇལ་བའི་སྨོན་ལམ། རྒྱ་རྗེ་དབང་དུ་འདུ་
བྱེད་གཏམ་གྱི་རྒྱལ་ཁ་ཐོབ་པའི་རྟེན་འབྲེལ་ཉིན་མོ་དེར། སྟེང་ནམ་མཁའ་
ནས་འཇའ་འོད་ཀྱི་གུར་ཕུབ། བར་ནས་མེ་ཏོག་གི་ཆར་བབས། འོག་ནས་
དྲོ་ཞིམ་སྤོས་དཀར་གྱིས་ཁྱབ་པ་དང༌། དེ་ཉིན་སྐྱེ་ཡག་ཉི་མ་རང་ཤར་དང༌།
ཨ་དཀར་ཚངས་པའི་ངོ་ལུག སྟག་རོང་སེང་ཚ་ངོ་ལུག བོད་ཕྲུག་མི་ཆུང་
ཁ་བདེ་བཞི་པོས་གླིང་གི་སེང་གེ་སྔོན་མོའི་དམག་དར་དེ་འཁྱེར་ཏེ་མཁར་བཙན་
པོ་རྒྱ་ནག་ར་འུ་ཆོས་རྫོང་གི་མཁར་རྩེར་ཁྲ་འཁྱིལ་ལེར་བཙུགས་སོང་བར་་་་
གདའོ། ། ། །
174



ལེའུ་དགུ་པ།
བུ་མོས་གེ་སར་གདན་པར་ཡོང་། །
རྒྱ་རྗེས་སེང་ཆེན་ཉམས་ཚོད་ལེན། །
གླིང་རྗེའི་བཀའ་ལྟར་རྒྱ་གླིང་གཉིས། །
རྒྱུ་ངོམས་འགྲན་བསྡུར་གྲབས་ལ་བརྩོན། །
དེ་ནས་ཆོས་བློན་ཟླ་བ་བཟང་པོ་དང༌། ཁྲིམས་དར་གྱི་བུ་མོ་སྤུན་བདུན་
རྣམས་ཅི་བྱེད་མེད་པར་ཡབ་ཆེན་ཀ་ར་ཀུན་ཀོན་གྱི་དྲུང་དུ་བཅར་ནས་ཆོས་
བློན་ཟླ་བ་བཟང་པོས་རྒྱ་རྗེ་རྒྱལ་པོར་གཏམ་གྱི་རྒྱལ་ཁ་ཤོར་ལུགས་ཀྱི་ལོ་རྒྱུ་
སོགས་རྒྱལ་པོར་འདི་སྐད་ཅིག་ཞུས་སོ། །
ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་འགུགས་ལུགས་རེད། ། དུས་དེ་
རིང་ལྷ་ཞིག་འབོད་ལེ་འདི། ། ཤར་རྒྱ་ནག་རོ་བོ་རྩེ་ལྔ་ནས། ། འཇམ་དཔལ་
དཀར་སྔོན་རྣམ་གསུམ་གྱིས། །ཐུགས་རྗེ་བྱིན་རླབས་ང་ལ་གཟིགས། །ས་འདི་
ས་ངོ་མ་ཤེས་ན། །ཤར་རྒྱ་ནག་བཀྲ་ཤིས་རྭ་བ་རེད། ། རྒྱ་ཞིང་ཆེན་བཅོ་བརྒྱད་
ཆགས་ས་རེད། ། རྒྱ་ནག་ར་འུ་ཆོས་རྫོང་འདི། །རྒྱུ་མི་ཆེན་རྒྱལ་པོའི་ཕོ་བྲང་
རེད། །ཕོ་ང་འདྲ་ང་ངོ་མ་ཤེས་ན། །ང་ཆོས་བློན་ཟླ་བ་བཟང་པོ་ཟེར། ། རྒྱ་རྗེ་
རྒྱལ་པོའི་རྒྱལ་སྲས་ཡིན། །ཡབ་ཆེན་རྒྱལ་པོ་ལེགས་པར་གསོན། །གསོན་དང་
ཞུ་རྒྱུ་ཨེ་འདྲ་གདའ། །བྱ་ཁུ་བྱུག་སྔོན་མོ་མོན་ནས་ཡོང་། །དུས་ད་ལོ་ནག་པོ་རྒྱ་
ལ་ཕེབས། ། སྐད་དྲུག་འགྱུར་ལྷ་ཤིང་རྩེ་ནས་འགྱུར། ། རྒྱ་སྡེ་འབངས་སྣང་བ་
སྐྱིད་བསམ་འདྲ། །ཆབ་ཆུ་བོ་གངས་དཀར་རྩེ་ནས་བབས། །དུས་ད་ལོ་རྒྱ་མཚོ་
ནང་དུ་འཁྱིལ། ། ཀླུ་རྒྱལ་ལོངས་སྤྱོད་ཆེ་བསམ་འདྲ། །ཤར་ཕྱོགས་གླིང་དཀར་
175



ཁྲ་མོ་ནས། ། གླིང་རྗེ་གེ་སར་རྒྱལ་པོ་ཁོང༌། ། དུས་ད་ལོ་ནག་པོ་རྒྱ་ལ་ཕེབས། །
རྒྱ་ནག་མུན་པ་བསལ་བསམ་འདྲ། །དེ་བཟང་བའི་བྱུས་ཤིག་ཨེ་ཡིན་བསམ། །
དེ་ནས་རྒྱལ་པོ་གསན་རྒྱུ་ལ། ། ཁྲིམས་དར་བུ་མོ་སྤུན་བདུན་གྱིས། །རྒྱ་ཡིག་པོ་
ཏི་གསེར་མགོ་དེ། ། གླིང་རྗེ་རྒྱལ་པོར་ཕུལ་ནས་གདའ། །ཁྱེད་རྒྱལ་པོ་མྱ་ངན་
སངས་ལེ་གཅིག །རྒྱ་ཡུལ་འདུག་སྐྱིད་ཐོན་ལེ་གཉིས། །དེ་ཨེ་ཡོང་བསམ་པའི་
རེ་བ་རེད། ། ད་ནི་ཡབ་ཆེན་རྒྱལ་པོ་ཁྱེད། ། རོ་རུལ་རུམ་ནས་ཅི་ལ་ཕན། །
བཙུན་མོ་ལྔ་བརྒྱས་མཐའ་ནས་བསྐོར། །དེ་ཡིས་མི་ཆོག་ཅི་འདྲ་རེད། །དེ་ནས་
ཡབ་ཆེན་གསན་རྒྱུ་ལ། །རྒྱ་ཆུ་དགུ་འདུས་པའི་ཟམ་སོ་ལ། ། བོད་ཕྲུག་མི་ཆུང་
ཁ་བདེ་གཅིག ། ཁྲིམས་དར་བུ་མོ་སྤུན་བདུན་གཉིས། །གཏམ་དང་ཁ་མཚར་
མང་པོ་བཤད། །སྲིད་པ་ཆགས་པའི་ཕ་དང་གཅིག །བསྐལ་པ་ཆགས་པའི་མ་
དང་གཉིས། །བྱ་ཆེན་སྒོ་རྩིས་དེ་དང་གསུམ། །བྱིའུ་ཆུང་འཕུར་རྩལ་དེ་དང་
བཞི། ། སྟག་དམར་ཡག་འཛུམ་རྩིས་དེ་དང་ལྔ། །བ་སེར་པོའི་གཞུང་རྩིས་དེ་
དང༌ དྲུག ། རྩིས་ཆེན་དྲུག་དེ་འདྲ་ན་ཡང་། ། བོད་ཕྲུག་མི་ཆུང་ཁ་བདེ་་་
ཁོང་། ། གཏམ་མཁས་པ་ཆུ་བོ་འགྱུར་འགྱུར་རེད། ། ཚིག་རྣོན་པོ་རྒྱུ་གྱི་་་་་
བཤགས་བཤགས་རེད། ། རྒྱལ་ཁ་ཤོར་ལུགས་ཞུས་ཀྱང་ན། ། མགོ་སྤྱི་གཙུག་
པདྨ་མན་ཆོད་ནས། །རྐང་མཐིལ་སྐྱབ་སྐྱབ་ཡན་ཆོད་ལ། །དེ་བར་ཁྲི་མ་འབུམ་
རྩིས་བསྐོར། །ངེད་ཁྲིམས་དར་བུ་མོ་སྤུན་བདུན་དང་། །རྒྱ་ནག་ཞིང་ཆེན་བཅོ་
བརྒྱད་ནང་། །མི་གཅིག་གིས་འབུམ་རྩིས་མ་ཤེས་རྐྱེན། །རྒྱལ་ཁ་གླིང་ལ་ཤོར་
ནས་ཐལ། །དོན་ཡང་སྙིང་ཁྲི་མ་འབུམ་རྩིས་དེ། །མི་ཆུང་མདུད་པ་བཀྲོལ་བའི་
དུས། ། རང་ལུས་རྒྱལ་བའི་དཀྱིལ་འཁོར་ན། ། ཁྲི་མ་འབུམ་ རྩིས་ཚང་ནས་་་་
གདའ། །དེར་བརྟེན་རྒྱལ་ཁ་ཤོར་བའི་རྗེས། ། གླིང་དཀར་པོའི་སེང་གེ་དམག་
དར་དེ། །ར་འུ་ཆོས་རྫོང་མཁར་རྩེ་ལ། །ཁྲ་འཁྱིལ་ལེར་དམག་དར་བླངས་ནས་
ཐལ། །དེ་ལས་ཡབ་ཆེན་རིན་པོ་ཆེ། །གླིང་རྗེ་གེ་སར་རྒྱལ་པོ་གཅིག ། གླིང་གི་
དཔའ་རྟུལ་བརྒྱད་ཅུ་གཉིས། ། གདན་འདྲེན་ཞུ་ལུགས་ག་འདྲ་བཟོ། ། ཡབ་
176



ཆེན་ཐུགས་ལ་དེ་ལྟར་ཞོག །གླུ་འཐོལ་བ་བྱུང་ན་བཟོད་པར་བཞེས། །ངག་
འཆལ་བ་བྱུང་ན་མཐོལ་ལོ་བཤགས། །
ཅེས་ཞུས་པས། རྒྱལ་པོ་ན་རེ། ཁྱེད་རྣམས་ཀྱིས་གཏམ་གྱི་རྒྱལ་ཁ་
ཤོར། གླིང་དཀར་པོའི་སེང་གེ་སྔོན་མོའི་དམག་དར་དེ་ར་འུ་ཆོས་རྫོང་གི་
མཁར་རྩེར་བཙུགས་ཚར་བ་ཡིན་ན་ངེད་རྣམས་ཀྱིས་གེ་སར་ལ་ཡ་བོ་ནི་མི་ཝ།
དེ་ལས་ ཤར་གྱི་གླང་ཆེན་འགྱིང་རྫོང་ཚུན་ཆོད་དང་། སྟག་མོ་ཁྲོ་རྫོང་ཕན་
ཆོད་ལ་གླིང་དམག་རྣམས་དེ་རུ་གདན་དྲོངས། ནང་དུ་བཞུགས་ཁྲི་ཡང་དག་
པ་ཅིག་རྒྱབས་ཤོག་གསུངས་པ་དང་། བདུད་བློན་རྔམས་ཡག་སྟོབས་ཆེན་
གྱིས། གླིང་རྗེ་གེ་སར་རྒྱལ་པོར་སྟོབས་དང་དབང་ཐང་ཆེ་ལུགས། ། ཐུགས་
དང་མངོན་ཤེས་གསལ་ལུགས། ། འཇིགས་པ་ཞིག་ཡོད་པའི་སྐད་ཆ་འགའ་་་
གདའ། ང་རང་རྣམས་ཀྱིས་ལྷོ་འཛམ་བུ་གླིང་གི་ཆོས་རབ་ཚང་མ་བཞུགས་ཁྲི་
བརྒྱབ་སྟེ་ཁོང་ལ་མངོན་ཤེས་ཅི་གདའ་ཉམས་ཚོད་ཅིག་ལེན་དགོས་ཟེར་ནས།
རྔམས་ཡག་སྟོབས་ཆེན་གྱིས་རྒྱལ་པོར་གླུ་ཞིག་ཕུལ་སོང་། །
ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་ལྷ་
ཞིག་འབོད་ལེ་འདི། །ནམ་མཁའ་ལྷ་ཡི་ཞིང་ཁམས་ནས། ། དམུ་བདུད་བཙན་
གསུམ་སྲུང་མ་རྣམས། །དེ་རིང་རྒོད་པོའི་ཁ་འཛིན་མཛོད། །བྱེ་མ་རླུང་འཚུབ་
ཡར་གོང་ནས། །རྒྱ་འདྲེ་ལྦུ་བ་དགུ་བརྩེགས་ཁྱེད། །དེ་རིང་རྒོད་པོའི་ཁ་འཛིན་
མཛོད། ། ཨ་ བསེ་འཕྲུལ་གྱི་ཁྲབ་བཙན་ཁྱེད། ། དཔུང་ངར་དཔུང་རོགས་དེ་
རིང་མཛོད། །ས་འདི་དང་ས་ངོ་མ་ཤེས་ན། ། ར་འུ་ཆོས་རྫོང་ཕོ་བྲང་རེད། །
གཟིམ་ཆུང་ཤེལ་དཀར་འབུམ་འཛོམས་ཟེར། ། ཕོ་ང་འདྲ་ང་ངོ་མ་ཤེས་ན། །རྒྱ་
ནག་བཀྲ་ཤིས་རྭ་བ་ན། །སྟོབས་མངའ་ཐང་ཆེ་བའི་དཔའ་བོ་དེ། །རྒྱ་ནག་པོའི་
རྔམས་ཡག་སྟོབས་ཆེན་ཟེར། ། ལྷོ་འཛམ་བུ་གླིང་གི་མངའ་ཞབས་ལ། ། ཕོ་་་
སྟོབས་ཆེན་ཐོབ་པ་མི་བཞི་ཡོད། ། ཧོར་སེར་གུར་དཀར་རྒྱལ་པོ་ལ། ། སྟོབས་
ཆེན་གླང་པོ་ཁྲོ་འབར་གཅིག ། སྟག་གཟིག་ནོར་གྱི་རྒྱལ་པོ་ལ། །གྱད་ཀྱི་མི་
177



ནག་སྟོབས་ཆེན་གཉིས། ། སོག་སེར་ཉིང་ཁྲི་ ལྷ་དཀར་ལ། ། སོག་བློན་ སྟག་་་་
དམར་སྟོབས་ཆེན་གསུམ། །རྒྱ་རྗེ་ཀ་ར་ཀུན་ཀོན་ལ། །རྒྱ་ནག་པོའི་རྔམས་ཡག་
སྟོབས་ཆེན་བཞི། །ཕོ་སྟོབས་ཆེན་ཐོབ་པའི་མི་བཞི་ཡིན། །མི་བཞིའི་ནང་ནས་
ང་རང་ཡིན། ། གནམ་ ས་གཉིས་ལ་གྲགས་ལེ་ཡིན། །དེ་སྟེ་རྒྱལ་པོ་གསན་རྒྱུ་
ལ། ། རྒྱ་ཁྲིམས་དར་བུ་མོ་སྤུན་བདུན་དེ། །རྒྱལ་པོ་མྱ་ངན་བཞུགས་ས་ལ། །རྒྱུ་
ཡིག་པོ་ཏི་གསེར་མགོ་དེ། ། ཁྲ་མོ་གླིང་ལ་བཀུར་ནས་གདའ། ། མ་དགོས་ལས་
ཤིག་བྱས་ནས་གདའ། ། སྨན་བུ་མོ་དྲན་རྒྱུ་མང་བའི་དུས། །བྱེད་རྒྱུ་འབལ་ན་
ཡོང་རྒྱུ་མང་། །དོན་འབྲས་བུ་རྩ་བ་བརླག་འདོད་གདའ། །ཞུ་ཕོད་མིན་ཏེ་འདྲ་
མ་ཡིན། ། ཨེ་རེད་རྒྱལ་པོ་རིན་པོ་ཆེ། ། དབྱར་ཟླ་གསུམ་ སྦྲང་ཆར་འབབ་པ་
དེས། ། སྤང་ལེབ་ཆེན་མེ་ཏོག་འཁྲུངས་འདོད་རེད། ། དགུན་ཟླ་གསུམ་ ཁ་་་་
འབངས་འཐུལ་བ་དེས། ། རི་རྩེ་གསུམ་གངས་ཀྱིས་བཟུང་འདོད་རེད། །དབྱར་
ཟླ་གསུམ་གངས་རི་བཞུ་བ་དེས། །མདའ་ལ་གཡུ་མཚོ་འཁྱིལ་འདོད་རེད། །ཉ་
གསེར་མིག་གསེར་གཤོག་རྒྱས་འདོད་རེད། ། ཁྲིམས་དར་བུ་མོ་སྤུན་བདུན་་་
འདིས། ། མི་དགོས་གཏམ་དེ་མང་ཙམ་བཤད། ། མ་འདོད་ལས་དེ་མང་ཙམ་
ལས། ། དོན་ཆེན་རྩ་བ་བརླགས་ནས་གདའ། ། དཔེ་བཞག་ན་འདྲ་མ་ཨེ་འདྲ་
གདའ། །ཚེ་གཅིག་སྦྱངས་པའི་ཉག་ཕྲན་མདའ། ། ཤྭ་ཕོ་ཆེན་དུང་རྭ་མ་བཀོག་
ན། །ཉག་ཕྲན་སྦྱངས་དང་མ་སྦྱངས་མེད། །ཚེ་གཅིག་དཀྲོགས་པའི་འོ་མ་དེ། །
མར་དཀར་སྤུ་ལོ་མ་ལོན་ན། །འོ་མ་དཀྲོག་དང་མ་དཀྲོག་མེད། ། ཚེ་གཅིག་
གསོས་པའི་འདོ་བ་རྟ། །ས་ཐག་རིང་འགྲོ་དུས་མ་ཕན་ན། ། རྟ་འདོ་བ་གསོས་
དང་མ་གསོས་མེད། །ད་བུ་མོས་སྒུག་པའི་གེ་སར་དེ། །དུས་ད་ལོ་རྒྱ་ལ་ཕེབས་
ནས་གདའ། ། དགའ་འོ་བསམ་མམ་སྡུག་གོ་བསམ། ། རྒྱ་རྗེ་རྒྱལ་པོའི་དབང་
ཐང་དང་། ། རྒྱ་ནག་ཞིང་ཆེན་བཅོ་བརྒྱད་དེ། ། ཁྲ་མོ་གླིང་ལ་ཤོར་རྒྱུ་རེད། །
བཟང་པོ་ལས་ཤིག་ག་ནས་ཡོད། །ད་ཡིན་ན་གེ་སར་རྒྱལ་པོ་དེར། །ཐུགས་ཟག་
མེས་མངོན་ཤེས་མཁྱེན་ལེ་ཟེར། ། སྔ་དྲོ་གསོད་པའི་བཤན་པ་ཟེར། ། ཕྱི་དྲོ་་
178



འདྲེན་པའི་བླ་མ་ཟེར། ། བླ་མ་ཨེ་རེད་དེ་རིང་བལྟ། ། བཀའ་འགྱུར་བསྟན་་
འགྱུར་དེ་དང་གཅིག ། མདོ་སྒྱུ་སེམས་གསུམ་དེ་དང་གཉིས། །མཐོན་པོའི་
བཞུགས་ཁྲིར་བསྐོས་ཀྱང་ན། །གེ་སར་བཞུགས་ཁྲི་སྟེང་ལ་བསྡད། ། དར་་་་
དཀར་དམར་མང་པོའི་གདན་རབ་བསྐོར། ། ཁྲིམས་ཡིག་མང་པོ་གནམ་ལ་་་
བཏགས། ། ཐུགས་བྱིན་རླབས་ཅི་གདའ་ཉམས་ཤིག་ལེན། ། ཞག་གསུམ་བཞོན་
པའི་འདོ་བ་རྟ། །འགྲོས་གོམ་པ་ཕུགས་ཤུགས་ཅི་གདའ་བལྟ། ། ཞག་གསུམ་
གཤིབ་པའི་དཔོན་པོ་དེ། ། ཁྲིམས་མངའ་ཐང་ཆེ་ཆུང་ཅི་གདའ་བལྟ། ། ཞག་
གསུམ་གཤིབ་པའི་བླ་མ་དེ། །ཆོས་གདམས་ངག་ཅི་གདའ་དེ་རིང་བལྟ། ། དེ་ཚོ་
རྒྱལ་པོའི་ཐུགས་ལ་ཞོག །
ཅེས་ཞུས་པ་དང་། རྒྱལ་པོས་ཆོས་ཀྱི་པོ་ཏི་རྣམས་ཁྲི་ཡི་འོག་ལ་མནན་
ན་ཉེས་པ་རང་གི་འཁུར་རྒྱུ་མ་གཏོགས་ཅི་ཨེ་ཡོང་། མ་གཞི་ཅི་མཚར་དུ་གེ་
སར་གྱིས་ཐུགས་མཁྱེན་མིན་བལྟ་ཆོག་ཟེར། དེ་ནས་བདུད་བློན་ནམ་མཁའ་
ཐོག་བཟུང་གིས་གཙོས་པའི་བདུད་བློན་རྣམས་ཀྱིས་ཆོས་ཀྱི་བཀའ་འགྱུར་དང་
བསྟན་འགྱུར། མདོ་སྒྱུ་སེམས་གསུམ་བཅས་ཀྱི་གསེར་ཁྲི་བརྒྱབ། མདུན་དུ་
གསེར་ལྕོག་ཁྲ་མོ་ལ་འོད་ཆེ་བ། འབྲུག་སེང་གེ་ཁ་སྤྲོད་ཉིས་ལོངས་ཡོད་པའི་
གདན་དྲག་ཞན་མང་པོ་ད་རུ་བཏིང༌། ཆུ་ཤེལ་གྱི་ནང་དུ་གཟིམ་ཆུང་འོད་
ཀྱིས་ཁྱབ་པའི་བཞུགས་ཁྲི་རྒྱག་པར་གདའ། དེ་ནས་ཆོས་བློན་ཟླ་བ་བཟང་
པོས་གཙོས་པའི་རྒྱུ་མི་ཆེན་བློན་པོ་བདུན་དང༌། ཁྲིམས་དར་གྱི་བུ་མོ་སྤུན་
བདུན་བཅས་ཀྱིས་གཡས་ཀྱི་ཕྱོགས་ནས་བུ་ཆུང་གཅིག་དང་འདྲ་བའི་བུ་སྟོང་
གཅིག་བསྒྲིགས། བུ་མོ་ཡིད་དུ་འོང་བ་ན་སོ་བཅོ་བརྒྱད་ལ་སོན་པའི་བུ་མོ་
སྟོང་གཅིག་གཡོན་ནས་བསྒྲིགས་ཏེ་སྐུ་རྗེ་གེ་སར་གྱི་ལྷ་གུར་དུ་འབྱོར་བ་དང་།
རྒྱ་ཡི་བུ་མོ་ཨ་མགོན་མཚོ་དང་། ཨ་མན་མཚོ། གུ་ལོ་མཚོ། གླུ་ཡག་བུ་མོ་
གར་སྐྱིད་བཅས་ཀྱི་ནང་ནས་གུ་ལོ་མཚོ་ཡིས་སྟོབས་ཀྱི་རྒྱལ་པོ་གེ་སར་ལ་གླུ་ཞིག་
ཞུས་སོ། །
179



ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །སྐྱབས་བླ་མ་ཡི་
དམ་དཀོན་མཆོག་གསུམ། ། གསོལ་བ་འདེབས་སོ་བྱིན་གྱིས་རློབས། ། དངོས་
གྲུབ་ཆར་ལྟར་འབབ་པར་ཤོག །ས་འདི་དང་ས་ངོ་མ་ཤེས་ན། །རྒྱུ་ཡི་ན་བ་ཁྲ་
ལེབ་ཟེར། ། རྒྱ་རྗེའི་སྤྲོ་རྭ་གོང་མ་ཟེར། ། གོང་དཔོན་པོ་འགའ་ཡི་སྤྲོ་རྭ་ཡིན། །
ཕོ་དཔའ་བོ་འགའ་ཡི་མདའ་རྭ་ཡིན། །མ་སྲུ་མོ་འགའ་ཡི་ཆང་རྭ་ཡིན། །སྨན་
བུ་མོ་སྐྱིད་པའི་གནས་རྭ་ཡིན། ། ཆུང་ཨ་ཉོག་དགའ་བའི་རྩེད་རྭ་ཡིན། །ད་ལྷ་
གུར་དེ་ཡི་མཚར་ལུགས་ལ། །ཕྱི་ལ་གུར་ཐག་མ་དགོས་གདའ། ། མཁའ་འགྲོའི་
དར་ཐག་སྤུངས་སེ་གདའ། །ནང་ལ་གུར་ཀ་མ་དགོས་གདའ། །མེ་ཏོག་པདྨའི་
གུར་ཀ་གདའ། ། གུར་ཆེན་དེ་ཡི་ནང་རྒྱུད་ལ། ། གསེར་ཁྲི་སེར་པོའི་ཡང་སྟེང་
ནས། ། ཁྱེད་མི་སྨུག་མཆོང་གི་སྐུ་མདོག་ཅན། ། མིག་རྩ་ བྱུ་རུའི་འཇའ་ལམ་
ཅན། ། སྤྱན་མིག་ནམ་མཁའི་སྐར་ཆེན་ཅན། ། ཁོག་སྟོད་ལྷ་རིགས་འཁྱུག་སེ་
གདའ། ། སྐེད་པ་གཉན་རིགས་འཁྱུག་སེ་གདའ། ། ཁོག་སྨད་ཀླུ་རིགས་འཁྱུག་
སེ་གདའ། །རྗེ་སངས་རྒྱས་དེ་འདྲ་ཡོང་བ་དེ། །དུས་དེ་རིང་མ་གཏོགས་མཇལ་
མ་མྱོང་། ། ཞལ་མཇལ་ནས་མཇལ་ཡུན་རིང་བར་ཤོག ། མི་ང་འདྲ་ང་ངོ་མ་
ཤེས་ན། །ཤར་རྒྱ་ནག་བཀྲ་ཤིས་རྭ་བ་ཡི། །ར་འུ་ཆོས་རྫོང་ནང་རྒྱུད་ནས། །རྒྱ་
མི་ཆེན་རྒྱལ་པོའི་སྲས་མོ་ལ། །རྒྱ་ཁྲིམས་དར་བུ་མོ་སྤུན་བདུན་ཡོད། །སྨན་ང་
ལ་གུ་ལོ་མཚོ་མོ་ཟེར། །ངེད་ཁྲིམས་དར་བུ་མོ་སྤུན་བདུན་ལ། །གཡས་ཀྱི་ཕྱོགས་
ནས་མི་འགྱུར་ལེ། ། ཆོས་བློན་ཟླ་བ་བཟང་པོ་ཡོད། ། གཡོན་གྱི་ཕྱོགས་ནས་མི་
འགྱུར་ལེ། ། མི་ཆེན་ནོར་བུ་བསམ་འཕེལ་ཡོད། ། རྒྱབ་ཀྱི་ཕྱོགས་ནས་མི་འགྱུར་
ལེ། །མི་ཆེན་རྒྱལ་བའི་ཐོད་དཀར་ཡོད། །དེ་རིང་ཉི་མའི་གདོང་གང་ལ། །བུ་
དགུང་ལོ་བཅོ་བརྒྱད་སྟོང་ཙམ་གཅིག ། སྨན་དགུང་ལོ་བཅོ་བརྒྱད་སྟོང་ཙམ་
གཉིས། །གཡས་གཡོན་གཉིས་ལ་བསྒྲིགས་ནས་ཡོད། །དཔོན་གེ་སར་མཇལ་ཁ་
ཞུ་མི་ཡིན། །མཛོད་དར་དཀར་དམར་དེ་དང་གཅིག ། དར་དང་གོས་ཆེན་
གྲངས་མེད་གཉིས། །རྒྱུ་དྲེལ་མེ་ཉག་མཚལ་མོ་གསུམ། ། འདོ་བ་རྟ་ཡི་ཚན་་
180



གྲངས་བཞི། །ཚན་གྲངས་བརྒྱ་དང་དྲུག་ཅུ་ཡོད། །གླིང་རྒྱལ་བློན་མཇལ་བའི་
མཇལ་རྟེན་ཡིན། ། གླིང་རྒྱལ་བློན་བཞུགས་གྲལ་འཇིགས་ལུགས་ལ། །གཡས་
གྲལ་ཉི་མ་ཤར་འདྲ་གདའ། །གཡོན་གྲལ་ཟླ་བ་ཚེས་འདྲ་གདའ། །དཀྱིལ་གྲལ་
གྲལ་གྱི་གོང་བ་ན། ། སྣུམ་འཇོལ་ལེ་བ་ཡི་མི་ཞིག་གདའ། ། མི་དེ་ལ་མི་མིང་ཅི་
འདྲ་ཟེར། ། གཡས་གྲལ་སྟག་གདན་ཡང་སྟེང་ན། །མི་སྔོན་གཡུ་མདོག་འདྲ་
ཞིག་གདའ། ། མི་དེ་ལ་མི་མིང་ཅི་འདྲ་ཟེར། ། གཡོན་གྲལ་གྲལ་གྱི་གྲལ་མགོ་
ན། ། མི་དཀར་དུང་དང་འདྲ་ཞིག་གདའ། ། མི་དེ་ལ་མི་མིང་ཅི་འདྲ་ཟེར། །
གླིང་དཔའ་རྟུལ་དཀར་སེར་དམར་ལྗང་རྣམས། ། དེ་རིང་མཇལ་བ་སྐུ་དྲིན་
ཆེ། ། ཞལ་ཡང་ཡང་མཇལ་བའི་སྨོན་ལམ་འདེབས། ། སྐུ་སེང་ཆེན་ནོར་བུ་དགྲ་
འདུལ་ཁྱེད། །འོ་མ་བརྒྱལ་ནག་པོ་རྒྱ་ལ་ཕེབས། ། ཁ་སང་ཉི་མའི་སྔ་དགོང་
ལ། ། བོད་ཕྲུག་མི་ཆུང་ཁ་བདེ་ཁོང་། ། གཏམ་མཁས་པའི་གོང་བ་ལེན་ནས་
ཐལ། ། སེང་གེ་སྔོན་མོའི་དམག་ དར་དེ། ། མཁར་ཆེན་རྩེ་ ལ་ བཙུགས་ནས་་་
ཐལ། ། རྒྱ་རྗེ་རྒྱལ་པོས་གསུངས་ཡས་ལ། ། མགོ་འབུལ་གླིང་ལ་ཞུ་ཡི་ཟེར། །
ཡིན་ཀྱང་རྒྱལ་པོའི་སྐུ་གམ་དུ། །ལས་མ་དག་ལས་ཀྱི་མི་ཞིག་ཡོད། །ཚེ་འདས་
ནས་ལོ་གྲངས་ཟླ་གྲངས་སོང་། །སྨན་དེ་ལ་ཉི་མ་ཁྲི་སྐྱིད་ཟེར། །ཡབ་རྒྱལ་པོས་
རོ་རུལ་རུམ་ནས་ཡོད། ། ལུས་ཀྱི་ཤ་དྲོད་མ་ཡལ་ཡོད། ། དེ་རིང་སྐུ་རྗེ་སངས་
རྒྱས་ཁྱེད། །ཚེ་གཅིག་གི་བླ་མ་རིན་པོ་ཆེ། །ཐུགས་འདྲེན་དོན་རྒྱལ་པོས་ཡོང་ལེ་
གཅིག ། ཚེ་གཅིག་གི་འགོ་དཔོན་ཡོང་ལེ་གཉིས། ། རྒྱ་ཁྲིམས་ཆེན་ཆོས་ལ་
འགྱུར་ལེ་གསུམ། ། སྲིན་མོའི་རོ་རུལ་མེད་ལེ་བཞི། ། རྒྱ་སྡེ་བདེ་ལ་འཁོད་ལེ་
ལྔ། །རྒྱལ་པོ་ཁྱེད་ཀྱིས་གནང་རོགས་མཛོད། །གནའ་མིའི་བོད་ཀྱི་གཏམ་དཔེ་
ལ། ། དཔེ་བཞག་ན་འདྲ་མ་འདི་འདྲ་གདའ། ། ལྷ་བླ་མ་ཡུལ་ལ་མ་སྲིད་་་་་་
དགོས། །སྲིད་ཚར་ནས་ཆོས་ཀྱི་འཁོར་ལོ་བསྐོར། །འགྲོ་དྲུག་སེམས་ཅན་ཐར་
ལམ་འདྲེན། །དེ་མ་འདྲེན་ཟེར་ན་བླ་མ་མིན། ། དཔོན་པོ་ཡུལ་ལ་མ་སྲིད་་་་
དགོས། ། སྲིད་ཚར་ནས་སྡེ་ཆེན་བདེ་ལ་བཀོད། ། སྡེ་ཆེན་བདེ་ལ་མ་བཀོད་
181



ན། །དཔོན་ཇི་ལྟར་མཁས་ཀྱང་ཨ་དགོས་ཆུང་། །ཕོ་དཔའ་བོ་ཡུལ་ལ་མ་སྲིད་
དགོས། །སྲིད་ཚར་ནས་དགྲ་མགོ་གནོན་ལེ་དགོས། །དགྲ་ཇག་པ་གོང་ལ་ཤོར་
ཟེར་ན། ། ཕོ་དཔའ་བོ་ཡོད་ལེ་ ཨ་ དགོས་ཆུང་། ། སྨན་བུ་མོ་ཡུལ་ལ་མ་སྲིད་
དགོས། ། སྲིད་ཚར་ནས་འཕྱོར་ལོ་མེད་ཟེར་ན། །སྨན་བུ་མོ་སྲིད་པ་ཨ་དགོས་
ཆུང༌། །དེ་སྟེ་རྒྱལ་པོ་རིན་པོ་ཆེ། །དེ་རིང་སྐུ་མཁར་ནང་ལ་ཕེབས། ། ཞུ་དང་
མཇལ་ཁ་རིམ་བཞིན་ཡོད། །སྟོང་འབུལ་ཁྲི་འབུལ་རིམ་བཞིན་ཡོད། །དེ་སྟེ་རྩ་
བ་བཤད་པས་ན། །རྒྱ་ཁྲིམས་དར་བུ་མོ་སྤུན་བདུན་འདི། ། རྒྱུ་ཞིང་ཆེན་བཅོ་
བརྒྱུད་གྲགས་ལེ་ཡིན། ། དཀར་ས་དཀར་ལ་བལྟས་པས་ན། །གངས་ལ་ཉི་མ་
ཤར་འདྲ་ཡིན། ། དམར་ས་དམར་ལ་བལྟས་པས་ན། ། མཚོ་ལ་མེ་ལྕེ་འཕངས་
འདྲ་ཡིན། ། དཀར་དམར་གཉིས་ལ་བལྟས་པས་ན། །གངས་ལ་སེང་ཁྲག་་་་
འཐོར་འདྲ་ཡིན། ། མཛེས་མ་དེ་འདྲ་ཡོང་བ་དེ། ། ས་ཕྱོགས་གཞན་ལ་ཨེ་ཡོད་
ཞེ། ། སྐུ་སེང་ཆེན་ཡར་ཁམས་བྱང་ལ་བྱོན། །བྱང་ཁྲི་ཤོག་མན་བཟའ་འབུམ་
སྒྲོན་དེ། ། མཛེས་པའི་ལོ་རྒྱུས་ཅི་འདྲ་གདའ། ། གཏམ་དང་ཤེས་རབ་ཅི་འདྲ་
གདའ། །ཨ་ཆེན་ཧོར་གྱི་ས་ཆ་ལ། ། གུར་དཀར་བུ་མོ་གུ་ལོ་གཅིག །སྟོང་ཉིད་
མགར་བཟའ་ཆོས་སྒྲོན་གཉིས། མཛེས་པའི་ལོ་རྒྱུས་ཅི་འདྲ་གདའ། ། སྨུག་པོ་
འཇང་གི་ས་ཆ་ཡི། །ས་དམ་འཕྲུལ་གྱི་རྒྱལ་པོ་ལ། །འཇང་བཟའ་པདྨ་ཆོས་སྒྲོན་
ཡོད། །མཛེས་པའི་ལོ་རྒྱུས་ཅི་འདྲ་གདའ། ། ལྷོ་མོན་མོན་གྱི་ས་ཆ་ཡི། ། མོན་
བདུད་ཤིང་ཁྲི་རྒྱལ་པོ་ལ། །སྲས་མོ་མེ་ཏོག་ལྷ་མཛེས་ཡོད། ། འཛམ་བུ་གླིང་ལ་
གྲགས་ལེ་ཟེར། ། གླིང་འབྲུག་མོ་ཡིན་ཀྱང་མི་དོ་ཟེར། །གཏམ་དོན་ལོ་རྒྱུས་ཨེ་
མཚུངས་སོ། ། མཐའ་ཡི་རྒྱལ་ཁག་མང་པོ་ལ། ། སྲས་མོ་མང་པོ་ཡོད་གཏམ་
རེད། ། ཞུ་མི་དགོས་ སྐྱེས་བུས་ལོས་མཁྱེན་རེད། ། དེ་ནས་སྐུ་རྗེ་སངས་རྒྱས་་་
ལ། ། ཐུགས་ཞབས་ཏོག་ཞུ་བའི་བུ་མོ་སྟེ། ། ངེད་ཁྲིམས་དར་བུ་མོ་སྤུན་བདུན་
ཡོད། །ཐུགས་སྤྲོ་བྱེད་ལྟད་མོ་བལྟ་རྒྱུ་ལ། །བུ་དང་བུ་མོ་མང་པོ་ཡོད། །རྩེད་རྭ་
བཀྲ་ཤིས་རྭ་བ་ཡོད། །ད་རེས་སྐྱེས་བུ་རིན་པོ་ཆེ། །ཚེ་འདི་ལ་ཞུ་མཇལ་ཡོང་བ་
182



དང༌། །ཕྱི་མ་ངན་སོང་མི་ལྷུང་ཆེད། །དགྱེ་དགྱེ་དགྱེ་ལ་ཕྱག་གསུམ་འབུལ། །
སྔོན་མའི་སྡིག་སྒྲིབ་དག་པར་ཤོག །སྒུར་སྒུར་སྒུར་ལ་ཕྱག་གསུམ་འབུལ། །ད་
གང་སྤྱན་གྱིས་གཟིགས་པར་ཤོག ། དགྱེ་མ་སྒུར་ལ་ཕྱག་གསུམ་འབུལ། ། ཕྱི་
མའི་ལམ་སྟོན་ཡོང་བར་ཤོག ། སྟོབས་རྒྱལ་པོའི་ཐུགས་ལ་དེ་ལྟར་ཞོག ། །
ཅེས་ཞུས་ནས་མཛོད་དར་དཀར་པོ་ཡུག་རེ་རེ་དང་། སྐུ་གསུང་ཐུགས་
ཀྱི་མཎྜལ། རིན་པོ་ཆེ་རིགས་མི་གཅིག་པ། དར་ཟབ་གོས་ཆེན་རིགས་མི་
གཅིག་པ་བཅས་ཀྱི་སྣེ་དྲངས་ནས་གླིང་དཔའ་རྟུལ་རྣམས་ལ་ཞུ་མཇལ་ཕུལ་བར་
གདའ། དེའི་ཐོག་གཡས་གྲལ་སྟག་གི་གདན་སྟེང་ནས་དཔའ་ཚ་ཞང་འདན་
མ་བྱང་ཁྲ་དེས་ཞལ་འཛུམ་ཙམ་མཛད་དེ། འོ་ན་རྒྱ་ཁྲིམས་དར་གྱི་བུ་མོ་སྤུན་
བདུན་དང་ཡང་སྒོས་བློན་ཆེན་རྣམས་འདིར་བྱོན་པ་ཤིན་ཏུ་བཟང་། ། ངེད་
གླིང་པས་ཀྱང་ཁྱེད་རྣམས་ལ་ཕུན་སུམ་ཚོགས་པའི་འཚོ་བ་དང་ཟས་ནོར་འབུལ་
རྒྱུ་ཡོད་གསུངས་ནས་ཕུན་སུམ་ཚོགས་པའི་འཚོ་བ་ལེགས་པ་རེ་ཕུལ་ནས་ཁྲིམས་
དར་བུ་མོ་སྤུན་བདུན་དང༌། རྒྱ་ཡི་བློན་ཆེན། ཕོ་མོ་རྣམས་ལེགས་པོ་ཞིག་
ཉོན་ཨང་གསུངས་ནས་འདན་མས་ཐ་ལའི་དྲུག་འགྱུར་ལ་དྲངས་ཏེ་གླུ་ཞིག་ཕུལ་
སོང་། ། །
ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་འགོ་ལྷ་དང༌
བླ་མས་འཚོས། ། གླུ་སྐེད་མ་དང་མཁའ་འགྲོས་འཚོས། ། གླུ་མདའ་ཆོས་སྐྱོང་
སྲུང་མས་གཟིགས། ། དགྲ་ལྷ་ཝེར་མས་ཁ་འཛིན་མཛོད། ། ལྷ་ཆོས་སྐྱོང་སྲུང་
མས་གླུ་སྣ་དྲོངས། །ས་འདི་དང་ས་ངོ་མ་ཤེས་ན། །རྒྱ་ཡི་ན་བ་ཁྲ་ལེབ་རེད། །
ཕོ་ང་འདྲ་ང་ངོ་མ་ཤེས་ན། །ཤར་མདོ་ཁམས་གླིང་གི་ས་ཆ་ནས། །འདན་ཁ་ར་
ཆུ་ར་སེར་ར་གསུམ། ། འདན་མཁར་ཤར་ལུང་རི་དྲུག་ནས། ། དམག་ཁྲི་སྐོར་
བཅུ་གཉིས་བདག་པོ་དེ། ། དཔའ་མི་འགྱུར་འདན་མ་བྱང་ཁྲ་ཡིན། །རྗེ་སེང་
ཆེན་བླ་མའི་བཀའ་བློན་ཡིན། །ཡོད་ན་དཔའ་བོ་གཅིག་ཆོག་ཡིན། །མེད་ན་
བློན་པོ་དེ་མེད་ཡིན། ། དུས་ད་ལོ་ནག་པོ་ རྒྱ་ཡི་སར། ། ངེད་རྒྱལ་བློན་གླིང་་



དཀར་སྟོད་ནས་ཡོང༌། །དུས་ད་ལོ་ནག་པོ་རྒྱ་ལ་སླེབས། །དཔེ་བཞག་ན་འདྲ་
མ་འདི་འདྲ་གདའ། །གནམ་ནས་ལྷོ་སྤྲིན་མ་འཁོར་ཀྱང་། །གསེར་གྱི་སྦྲང་ཆར་
འབབ་འདོད་རེད། །ས་ནས་འབྲུ་དྲག་འཁྲུངས་འདོད་རེད། །དབུ་ནག་འདུག་
སྐྱིད་ཐོན་འདོད་རེད། །འབྲུ་སྣ་སད་ཀྱིས་མ་བཅོམ་ལེ། ། གླིང་རྗེ་དཔོན་གྱིས་
བཟོ་འདོད་རེད། ། གཟའ་བདུད་གནམ་ནས་འཁྱུག་ན་ཡང་། ། ཉི་ཟླ་འོད་ཀྱིས་
ཁྱབ་འདོད་རེད། །སྐུ་འཛམ་གླིང་སེང་ཆེན་རྒྱལ་པོ་ཁོང་། །ཉི་མ་སྟོང་ལས་གཟི་
མདངས་ཆེ། །རྒྱ་ནག་མུན་པ་བསལ་རྒྱུ་རེད། །གླིང་དཀར་དཔའ་རྟུལ་བརྒྱད་
ཅུ་འདི། །རྒྱ་གར་གྲུབ་ཆེན་བརྒྱད་ཅུ་ཡིན། ། དུས་ད་ལོ་ནག་པོ་རྒྱུ་ལ་སླེབས། །
བདུད་བློན་རྩད་ནས་གཅོད་རྒྱུ་རེད། ། རྒྱ་རྗེ་ཀ་ར་ཀུན་ཀོན་ཁོང་། ། རྒྱ་འཇམ་
དཔལ་དབྱངས་ཀྱི་སྤྲུལ་པ་ཟེར། ། ཐུགས་ཟག་མེད་མངོན་ཤེས་མཁྱེན་མི་་་་་
ཟེར། ། ཁྲིམས་ལས་དབང་དབང་དུ་འདུ་མི་ཟེར། ། མཐོ་ཉི་ཟླ་བཙོན་འཇུག་
བྱེད་དོན་ཅི། །རྐྱེན་ཆག་སྒོ་ཅི་ལ་ཐུག་ལེ་རེད། །མ་ཕུགས་ལོ་རྒྱུས་བཤད་ཀྱང་
ན། ། བུད་མེད་ ཁ་ལ་ཉན་རྒྱུ་མེད། ། གཏམ་ཕྱེད་ཙམ་བདེན་ཀྱང་ཕྱེད་ཙམ་་
རྫུན། ། ཁ་ ཕར་གཅུས་རེ་དང་ཚུར་གཅུས་རེ། ། རོགས་འདྲ་གཉིས་ཐུག་ན་་་་
གཏམ་རེ་བཤད། །སྨན་ངོ་གཉིས་མ་ཡིས་ཚེ་རོགས་ཕུང༌། ། རྟ་དར་ལྕེ་འདྲ་དེས་
བདག་པོ་ཕུང་། ། དཔོན་ཁྲེལ་མེད་བ་དེས་ཡུལ་སྡེ་ཕུང་། ། དེ་བོད་ལ་ཕུང་བ་
རྣམ་གསུམ་ཟེར། །བོད་ལ་སྨྱོ་བ་རྣམ་གསུམ་ཡོད། །བྱ་ཁུ་བྱུག་སླེབས་ཁར་ཁྭ་ཏ་
སྨྱོ། ། མགོ་ཡར་སྐྲ་སེར་དུས་བན་རྒན་སྨྱོ། ། གནམ་སྦྲང་ཆར་འབབ་ཁར་སྤྲིན་
གསར་སྨྱོ། །དེ་བོད་ལ་སྨྱོ་བ་རྣམ་གསུམ་ཟེར། །ངེད་གླིང་དཀར་སྐུ་རྗེ་རྒྱལ་བློན་
རྣམས། ། རྒྱ་ལ་ཕེབས་ནས་ཚུན་ཆོད་ལ། ། ཞུ་ མཇལ་དང་པོ་དེ་རིང་ཡིན། །
གཏམ་མཁས་པའི་རྒྱལ་ཁ་ལེན་མི་དེ། ། ངེད་གླིང་ཕྲུག་མི་ཆུང་ཁ་བདེ་ཡིན། །
གཏམ་མཁས་པའི་གོང་བ་ལེན་ནས་གདའ། ། ལས་དང་རྒྱུ་འབྲས་བརྩི་ནས་
གདའ། ། ཁ་བདེ་མོ་རྒྱ་བཟའ་སྤུན་བདུན་ཚོ། ། ངེད་སྐུ་རྗེ་རྒྱལ་བློན་དཔུང་་
དམག་འདི། །མཁར་ཁྲ་མོ་ནང་དུ་གདན་གྱི་ཟེར། ། སྟོབས་མངའ་ཐང་ལོ་རྒྱུས་
184



བཤད་ཀྱི་ཟེར། ། བཞུགས་ཁྲི་ རབ་འབྲིང་ཡོད་དོ་ཟེར། ། བརྒྱ་འབུལ་ སྟོང་་་་་
འབུལ་ཁྲི་འབུལ་གསུམ། །འབུལ་རྫོང་མང་པོ་ཡོད་དོ་ཟེར། །བཤད་མ་དགོས་
ང་ཡིས་ཤེས་ཤེ་ཡོད། ། རྒྱ་རྗེ་རྒྱལ་པོ་མ་བཞེངས་པའི། །ལས་ངན་ཅི་འདྲ་རེད་
ལེ་རེད། ། འདྲེ་ཡི་ཆོ་འཕྲུལ་མ་རེད་ཞེ། ། ཐེའུ་རངས་གྲིབ་ཤིང་མ་རེད་ཞེ། །
ལས་ངན་འཁོར་བ་འདམ་ལ་ཟུག ། བཙུན་མོ་ལྔ་བརྒྱ་ཡོད་ན་ཡང་། །ལས་
ངན་རོ་རུལ་རུམ་ནས་བསྡད། ། སྡུག་བསྔལ་ཕོག་དོན་ཅི་འདྲ་རེད། །ལས་ངན་
འདོད་ཆགས་ཅི་འདྲ་ལངས། །མ་གསང་བླ་བོ་དྲང་གཏམ་གྱིས། །དེ་སྟེ་ང་རང་
རྒྱལ་བློན་ནང༌། ། དཔའ་རྟུལ་རྒྱལ་བློན་བཅུ་གསུམ་གྱིས། །རང་རང་རྟ་ལ་སྒ་
སྲབ་སྟོད། ། ཕོ་རྒོད་པོའི་ལུས་ལ་འཁོར་གསུམ་སྐོར། ། རྒྱ་ནག་ར་འུ་ཆོས་རྫོང་
ནང། ། རྫོང་ནང་བལྟ་ཙམ་བྱེད་དུ་འགྲོ། །དེ་ནས་རྒྱ་ཡི་ས་ཆ་ལ། །ནག་པོ་རྒྱ་
དང་གླིང་དཀར་གཉིས། ། རྒོད་ཞན་དཔའ་བོ་རེ་རེ་བསྡུར། །མཛེས་ཞན་བུ་མོ་
རེ་རེ་བསྡུར། །ང་རང་གླིང་གི་ས་ཆ་ལ། །མཛེས་པའི་སེང་ལྕམ་འབྲུག་མོ་གཅིག
ཁྲི་ཤོག་མན་བཟའ་འབུམ་སྒྲོན་གཉིས། ། འཇང་བཟའ་པདྨ་ཆོས་སྒྲོན་་་་་་་
གསུམ། ། མོན་བཟའ་མེ་ཏོག་ལྷ་མཛེས་བཞི། ། གུར་དཀར་བུ་མོ་གུ་ལོ་ལྔ། །
རང་ས་རང་ལ་སྨོན་ནས་ཡོད། །ནག་པོ་རྒྱ་ལ་ངོམས་དོན་མེད། ། ཁྱེད་ནག་པོ་
རྒྱ་ལ་ངོམས་རྒྱུ་ལ། ། བྱ་ཤང་པའི་བུ་མོ་མདོ་སྒྲོན་ཡོད། ། གནམ་ས་གཉིས་ལ་
གྲགས་ལེ་ཡིན། །མཐོ་སྲིད་པའི་རྩེ་མོ་མན་ཆོད་དང་། ། ཤིང་དམྱལ་ཁམས་བཅོ་
བརྒྱད་ཡན་ཆོད་ལ། །སྨན་དེ་འདྲ་དོན་རྒྱུ་སླར་ནས་མེད། །ཡོད་ན་བུ་མོ་གཅིག་
གིས་ ཆོག ། སང་དང་གནངས་དང་གཞེས་དང་གསུམ། ། གཞེས་ ལྷ་ཉིན་
དཀར་པོ་མ་འགྱངས་བར། ། སྨན་བུ་མོས་འཕྱིར་འདོད་སྟོན་ནས་ཡོང་། ། དེ་
དུས་རིམ་བཞིན་མཇལ་བས་ཆོག །རྒྱ་མོའི་ཐུགས་ལ་དེ་ལྟར་ཞོག ། གླུ་གོ་ན་
རྣ་བའི་བུ་རམ་གྱིས། །མ་གོ་གླུ་ལ་འགྲེལ་བ་མེད། །་
ཅེས་གསུངས་ནས་གླིང་དམག་གི་ནང་ནས་དཔོན་བློན་བཅུ་གསུམ་དེ་རྒྱུ་
ར་འུ་ཆོས་རྫོང་གི་ནང་དུ་ཕྱག་ཕེབས་ཆོག་པའི་འདན་མས་བཀའ་འགྲོལ་བར་
185



གདའ། དེ་ནས་རྒྱ་ཁྲིམས་དར་གྱི་བུ་མོ་སྤུན་བདུན་གཙོས་པའི་བློན་ཆེན་ཚང་
མས་འགྲན་མེད་གེ་སར་རྒྱལ་པོ་ལ་ཚེ་ཡི་དབང་དང་བྱིན་རླབས་བཅས་ཞུས་ནས་
རང་གནས་སུ་ཕྱག་ཕེབས་པར་གདའ། གླིང་གི་དཔོན་བློན་བཅུ་གསུམ་དེས་
རང་རང་གིས་རྟ་ལ་ས་སྲབ་བསྟད། འཁོར་གསུམ་བསྐོར་བ་དང་། སེང་
ཆེན་ལྷ་ཡི་རྒྱལ་པོས་འདོ་བ་རྐྱང་རྒོད་འཕེལ་པོ་ལ། བལ་སྟན་རྨེ་བ་སྒོར་སྒོར།
རྟ་གཟར་མེ་རི་འཁྱིལ་འཁྱིལ། དུང་ཡོབ་དཀར་པོ་རྒྱང་གྲགས། གློ་ལེན་
འབྲུག་གི་ཤང་འཁོར། གོང་ཐག་ལྷ་འདྲེ་ཟིལ་གནོན། རྨེད་ཐག་བཀྲ་ཤིས་
གཡང་འཁྱིལ་གྱིས་བསྐོར། གསེར་སྒ་རིན་དབང་རྒྱལ་ལ་སྒ་སྔ་རུའི་གོང་ནས་
ཉི་མ་ཤར། ཕྱི་རུའི་གོང་ནས་ཟླ་བ་ཚེས། ཡོབ་ཆེན་ངོས་ནས་སྐར་ཆེན་ཤར་
འདྲ་ཞིག་མཛད་དེ་དགྲ་ལྷའི་གོ་མཚོན་སྣ་དགུ་སྐུ་ལུས་ལ་གསོལ། རྨོག་ཆེན་
རྒྱལ་བའི་ཐོད་དཀར་ལ། རྒྱལ་བ་རིགས་གསུམ་མགོན་པོས་བསྐོར། ཁྱུང་
འབྲུག་ཁམས་གསུམ་ཟིལ་གནོན་ལ། སངས་རྒྱས་སྟོང་དང་རྩ་གཉིས་བསྐོར།
ཁྲབ་ཆེན་ཟིལ་གནོན་འབུམ་རྫོང་ལ། ཞི་ཁྲོ་དམ་པ་རིགས་བརྒྱད་བསྐོར།
ཕུབ་མོ་སྦ་དཀར་ལེབ་ཆེན་ལ། གླིང་བཞི་སྲུང་བའི་དགྲ་ལྷས་བསྐོར། སྟག་
ར་ གཡས་ པའི་ ནང༌ ཤེད་ ནས། མདའ་ རབ་ དགུ་ བཅུ་ གོ་ དགུས་ བསྐོར།
གཟིག་ཤུབ་གཡོན་མའི་ནང་ཤེད་ནས། མཆོག་དཀར་རྭ་རྒོད་འཁྱིལ་འཁྱིལ་
བསྐོར། རལ་གྲི་བཏབ་པ་ལན་མེད་ལ། སྲོག་གཅོད་མྱུར་བའི་དགྲ་ལྷས་
བསྐོར། མདུང་མོ་ཁམས་གསུམ་ཟིལ་གནོན་ལ། བ་དན་གཡུལ་ལས་རྣམ་
རྒྱལ་གྱིས་འཚོས་ཤིང་ལྷ་སྲིན་སྡེ་བརྒྱད་དབང་དུ་འདུ་བ་ཙམ་ཞིག་མཛད་ནས་རྟ་
ཐོག་ཏུ་བུད། གླིང་གི་རྒྱལ་བློན་བཅུ་གསུམ་ལ་རྟ་དམག་ཉིས་སྟོང་གིས་བསྐོར་
སྟེ་ཁྲ་འཁྱིལ་འཁྱིལ། འོད་སྤུངས་སྤུངས་ཀྱིས་རྒྱ་ནག་ར་འུ་ཆོས་རྫོང་གི་ཕྱོགས་
སུ་ཕེབས་པའི་དུས་དེར། རྒྱ་ཡིས་བློན་པོ་རྣམས་ཀྱིས་ཆོས་བློན་གཡས་ནས་
བསྒྲིགས། བདུད་བློན་གཡོན་ནས་བ་སྒྲིགས་ཏེ་སྒུག་སྡོད་བྱས་ནས་ཡོད་པར་
གདའ། །
186



སྐྱེས་བུ་ཆེན་པོ་ཁོང་རྫོང་ཆེན་གྱི་སྒོ་འགྲམ་དུ་སླེབས་ཙ་ན། ཁྲིམས་ཆེན་
རྒྱལ་བློན་རྣམས་ཀྱིས་ཉམས་ཚོད་ལེན་བྱེད་བཀའ་བསྟན་འགྱུར་དང་མདོ་སྒྱུ་
སེམས་གསུམ་བཅས་ཀྱི་བཞུགས་ཁྲི་བརྒྱབ་ནས་ཡོད་པ་སྐྱེས་བུས་མཁྱེན་ནས་
རྒྱལ་བ་རིགས་གསུམ་མགོན་པོ་ཡིད་དུ་བསྒོམས། བཅོམ་ལྡན་རྒྱལ་བ་རིགས་
ལྔ་ལྷ་ཚོགས་འཁོར་དང་བཅས་གྲོགས་སུ་བཀུག་སྟེ་རབ་གནས་ཡང་དག་པ་ཞིག་
མཛད་པས་ཆོས་བརྩེགས་ ཀ་རརྣ་ཙམ་མ་ལུས་པ་ནམ་མཁར་ཡར་ལྡིང་ནས་་
སོང་། །
སྐྱེས་བུས་གཟིམ་ཆུང་ནང་དུ་ཡར་བྱོན་ནས་ཡང་མདོ་སྒྱུ་སེམས་གསུམ་ལ་
རབ་གནས་ཡང་དག་པ་ཞིག་མཛད་ནས་ཐེ་ཚོམས་མེད་པར་གསེར་ཁྲིའི་སྟེང་དུ་
བཞུགས་པ་དང་། རྒྱ་ཡིས་བདུད་བློན་ཚང་མས་མངོན་ཤེས་མཁྱེན་པའི་བླ་མ་
སངས་རྒྱས་ཡིན་ཟེར་བ་མ་གཏོགས་ཆོས་ཁྲིའི་སྟེང་དུ་བཞུགས་ཐལ་ཟེར་ནས་ཀ་
ར་ཀུན་ཀོན་ལ་སྙན་སེང་སྒྲོན་པར་སོང་། རྒྱ་རྗེ་ཀ་ར་ཀུན་ཀོན་ཧ་ལས་ཤིང་
སྲིན་མོའི་རོ་དེ་ཞ་ཐུལ་སྨུག་པོའི་ནང་དུ་བསྒྲིལ་ནས་བཞག དཔོན་བློན་་་་
བརྒྱད་ཅུས་མཐའ་ནས་བསྐོར་སྟེ་སྐུ་གསུང་ཐུགས་ཀྱི་་མཎྜལ་བཅས་འབུལ་རྫོང་
ཁྱེར་ནས་སྐྱེས་བུ་ཆེན་པོའི་དྲུང་དུ་བཅར་ནས་ཀ་ར་ཀུན་ཀོན་གྱིས་སེང་ཆེན་ལ་
གླུ་འདི་སྐད་ཅིག་ཞུས་སོ། ། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །ཤར་རྒྱ་ནག་
རི་བོ་རྩེ་ལྔ་ནས། །ཐུགས་རྗེ་འཕགས་པ་འཇམ་དཔལ་དབྱངས། །དེ་རིང་རྒྱལ་
པོའི་གྲོགས་ལ་བྱོན། ། འཕགས་པ་གནས་བརྟན་བཅུ་དྲུག་དེ། །དེ་རིང་རྒྱལ་
པོའི་ཁ་འཛིན་མཛོད། །ས་འདི་དང་ས་ངོ་མ་ཤེས་ན། ། ཤར་རྒྱ་ནག་བཀྲ་ཤིས་
རྭ་བ་རེད། ། རྫོང་ཆེན་ར་འུ་ཆོས་རྫོང་འདི། ། ལྷ་འཇམ་དཔལ་དབྱངས་ཀྱི་ལྷ་
མཁར་ཡིན། ། རྒྱ་ནག་གླང་ཆེན་འགྱིང་རྫོང་འདི། ། སྤྱན་རས་གཟིགས་ཀྱི་ཕོ་
བྲང་ཡིན། ། མི་ང་འདྲ་ང་ངོ་མ་ཤེས་ན། ། ཤར་སྟོང་ཁུན་རྒྱལ་པོའི་རྒྱལ་ཚབ་
ཡིན། །རྒྱ་མི་འུ་ཆེ་ཡི་གདུང་རྒྱུད་ལ། ། བློན་ཆེན་དཔའ་བོ་མི་བདུན་ཡོད། །
187



སངས་ རྒྱས་ རབ་ བདུན་ སྤྲུལ་ པ་ ཡིན། ། དེ་རིང་ སངས་ རྒྱས་ གེ་ སར་ཁྱེད། །
མཇལ་བ་ཙམ་གྱིས་སྤྲོ་མདངས་རྒྱས། ། ཐུགས་ཟག་མེད་མངོན་ཤེས་མཁྱེན་མི་
ཁྱེད། ། སྤྱན་རས་གཟིགས་ཀྱི་སྤྲུལ་པ་རེད། ། སྟོང་འཁོར་ལོ་བསྒྱུར་བའི་སངས་
རྒྱུས་རེད། ། ལྷོ་འཛམ་བུ་གླིང་གི་དམག་དཔོན་རེད། །ཁྱེད་ད་ལོ་ནག་པོ་རྒྱ་ལ་
ཕེབས། །ཁྱེད་སངས་རྒྱས་འོ་བརྒྱལ་མ་བྱུང་ངམ། ། སྣང་བ་མཐའ་ཡས་སྤྲུལ་པ་
དེ། ། ཆིབས་ཆེན་རྐྱང་རྒོད་འཕེལ་པོ་ཁོང་། ། རྟ་རྭ་བཀྲ་ཤིས་ཁྲི་སྐོར་ནང་། །སྐུ་
གཟི་མདངས་འཁྱིལ་ལེ་བཞུགས་ནས་གདའ། ། ལས་དེ་ལས་བཟང་ཞིག་ཅི་ལ་
ཡོད། །ཐུགས་མངོན་ཤེས་ཅན་གྱི་བླ་མ་ཁྱེད། །དཔེ་བཞག་ན་འདྲ་མ་འདི་འདྲ་
གདའ། ། རྒྱ་གར་ཆོས་སྐུའི་གདན་ས་ནས། ། ཆོས་མདོ་སྔགས་གཉིས་ཀྱི་བདག་
པོ་དེ། ། སྤྲུལ་སྐུ་ཤཱཀྱ་ཐུབ་པ་རེད། ། གསུང་འབུམ་ཆོས་ཀྱི་འཁོར་ལོ་བསྐོར། །
ཆོས་ཕུང་བརྒྱད་ཁྲི་བཞི་སྟོང་དེ། ། ལྷོ་འཛམ་བུ་གླིང་ལ་ཁྱབ་ལེ་བཟོས། ། ཟངས་
མདོག་དཔལ་གྱི་རྩེ་མོ་ནས། ། སྤྲུལ་སྐུ་འཆི་མེད་པད་མ་ཡིས། ། མདོ་སྒྱུ་སེམས་
གསུམ་ཆོས་འཁོར་བསྐོར། ། དབུས་ལྷ་སའི་ཇོ་བོ་ཞལ་དཀར་གྱིས། །ཆོས་མདོ་
སྔགས་གཉིས་ཀྱི་སྙིང་པོ་སོགས། ། ཤར་ནག་པོ་རྒྱ་ལ་སྐུ་པར་བརྒྱབ། ། བཀའ་
འགྱུར་བསྟན་འགྱུར་དེ་དང་གཉིས། ། ཕ་འབུམ་དུམ་པ་བཅུ་གཉིས་གསུམ། །
མདོ་རྒྱུད་ཉི་ཁྲི་དེ་དང་བཞི། ། མ་ཎི་ཇོ་དར་ལ་ སོགས་པ། ། པར་ཆེན་བཅོ་་
བརྒྱད་ཆོས་ལ་བསྒྱུར། ། རྒྱ་ཤོག་ཤོག་སྣ་སུམ་བརྒྱ་བཅས། །བཞུགས་ཁྲིའི་འོག་
ལ་བཏིང་ནས་ཡོད། །རྟགས་དང་རྫུ་འཕྲུལ་ཨེ་ཡོད་བསམ། །དེ་མ་མཁྱེན་རྒྱལ་
པོ་བཞུགས་ནས་གདའ། ། གནའ་མིའི་གཏམ་ལ་འདི་འདྲ་ཡོད། ། ཆོས་བཟང་
པོ་མ་ཎི་འབྲུ་དྲུག་རེད། །སྤྱོད་ཤེས་ན་མཐོ་རིས་སྐས་འཛེགས་རེད། །སྤྱོད་མ་
ཤེས་ཆོས་པའི་སྙིང་ལ་ཕོག ། ཟས་ཞིམ་པོ་ཚེ་རོགས་ལག་ཟས་རེད། ། །ཟ་
ཤེས་ན་ལག་ཟས་ཞིམ་པོ་རེད། །ཟ་མ་ཤེས་ཚེ་རོགས་སྙིང་ལ་ཕོག ། གཏམ་
བཟང་པོ་ཕ་མའི་བསླབ་བྱ་རེད། །ཉན་ཤེས་ན་བུ་རྒྱུད་འགྲོ་ལུགས་བདེ། །ཉན་
མ་ཤེས་བུ་རྒྱུད་སྙིང་ལ་ཕོག ། ཟེར་བའི་གཏམ་དེ་དེ་འདྲ་གདའ། ། གླིང་
188



དཀར་དཔའ་རྟུལ་རྒྱལ་བློན་རྣམས། །ཐུགས་ཟག་མེད་མངོག་ཤེས་མཁྱེན་པའི་
དུས། ། ཆོས་རབ་བཞུགས་ཁྲི་ཡོང་མདོག་མེད། ། ཨེ་རེད་རྒྱལ་པོའི་ཐུགས་ལ་
ཞོག །
ཅེས་ཕྱག་སྦྱར་ནས་ཞུས་པ་དང༌། འགྲན་མེད་སྟོབས་ཀྱི་རྒྱལ་པོས་ཁྱེད་
རྒྱ་རྗེ་རྒྱལ་པོས་གསུངས་པར་ མངོན་པར་བསྟོད། ཆོས་མདོ་སྔགས་བསྟན་
པའི་འཁོར་ལོ་བསྐོར་ནས་པར་དང་འབྲི་དོན་མང་པོ་ཡོད་ཟེར་བ་བདེན་པ་རེད།
ངའི་ཁྲི་ཡི་འོག་ལ་ཀ་རརྣ་ཙམ་གདའ་ན་ང་གེ་ སར་ལན། མདོ་སྒྱུ་སེམས་
གསུམ་དང་། བཀའ་བསྟན་འགྱུར་ཚང་མ་ཤོག་གུ་སྐྱོ་ལྷང་ངེར་ལུས་ཡོད་ན་རྒྱུ་
ནག་ཁྲིམས་ཀྱི་རྒྱལ་བློན་རྣམས་འགན་འཁྲི་ཡོད་གསུངས་ཏེ་རྒྱལ་པོ་ཁྲི་སྟེང་ནས་
ཡར་བཞེངས་ཏེ་ད་ནི་ཁྱེད་རྣམས་ཀྱིས་ཆོས་ཀྱི་པོ་ཏི་ཚང་མ་མར་འཐེན་གསུངས་
པ་དང༌། རྒྱལ་བློན་ཚང་མས་ཆོས་ཀྱི་པོ་ཏི་མར་འཐེན་པས་ཤོག་སྟོང་སྐྱ་ལྷང་
ངེ་མ་གཏོགས་ཡི་གེ་ཀ་རན་ཙམ་ཞིག་མཐོང་རྒྱུ་མེད་པར་གདའ། །ལྷག་པར་རྒྱ་
རྗེ་རྒྱལ་པོས་ཕྱག་དུ་མ་ཡང་ཕུལ་ནས་འགྱོད་བཤགས་དྲག་པོ་སྙིང་ནས་བྱས་ཏེ་
ད་ནི་སྐྱེས་བུ་སངས་རྒྱས་ཁྱེད། ང་ཡི་ཆོས་ཀྱི་པོ་ཏི་ཚང་མ་གར་དུ་ཡོད་ནའི་ང་
ལ་ཚུར་གནང་རོགས་ཞུས་པ་དང་། སྐྱེས་བུས་མཛུབ་མོ་གནམ་ལ་བཙུགས་ཏེ་
ཁྱེད་རྣམས་ཀྱིས་ནམ་མཁར་ཡར་ལྟོས་གསུངས་པ་དང་། ཆོས་ཀྱི་ཡིག་འབྲུ་
ཚང་མ་ནམ་མཁར་ཁྲ་སྤུངས་སྤུངས། འོད་འཁྱིལ་འཁྱིལ་གྱིས་གི་གུ། ཞབས་
ཀྱུ། འགྲེང་པོ། ན་རོ་གཅིག་ལ་འཁྱུག་པ་མེད་པ་གསལ་ལྷམ་མེར་ཡོད་པ་
དང་། སྐྱེས་བུས་རབ་གནས་གཅིག་གནང་བ་དང༌། ཆོས་ཀྱི་པར་རྣམས་
སྔར་རྒྱུན་བཞིན་ཆོས་བརྩེགས་རྒྱག་ཐོན་པ་དང་། རྒྱ་རྗེས་སྐྱེས་བུ་སངས་རྒྱས་
གེ་སར་ཁོང་གཟིམ་ཆུང་བཀྲ་ཤིས་གཡང་འཁྱིལ་ནང་དུ་གདན་འདྲེན་ཞུ་བ་དང་།
སྐྱེས་བུས་ཀ་ར་ཀུན་ཀོན་ལ་གླུ་འདི་སྐད་ཅིག་ཕུལ་ལོ། །
ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་ལྷ་
ཞིག་འབོད་ལེ་འདི། ། ནུབ་བདེ་ཆེན་ཆོས་སྐུའི་ཞིང་ཁམས་ནས། ། རྨ་བྱ་སེར་
189



པོའི་ཁྲི་སྟེང་ནས། ། ལྷ་ཆོས་སྐུ་མགོན་པོ་འོད་དཔག་མེད། །འཁོར་ཆོས་སྐུ་བརྒྱ་
ཚོ་ཚོགས་ཀྱིས་བསྐོར། །དེ་རིང་སྐྱེས་བུའི་གྲོགས་ལ་བྱོན། ། ཤར་རི་བོ་ཏ་ལའི་
ཞིང་ཁམས་ནས། ། མེ་ཏོག་པདྨའི་ཁྲི་སྟེང་ནས། ། ལོངས་སྐུ་འཕགས་པ་སྤྱན་
རས་གཟིགས། ། འཁོར་ལོངས་སྐུ་བརྒྱ་ཚོ་ཚོགས་ཀྱིས་བསྐོར། ། དེ་རིང་སྐྱེས་
བུའི་གྲོགས་ལ་བྱོན། ། ཟངས་མདོག་དཔལ་གྱི་རྩེ་མོ་ནས། ། རྔ་ཡབ་གླིང་གི་་
གནས་མཆོག་ནས། །ནང་པདྨ་འོད་ཀྱི་གཞལ་ཡས་ནས། །རིན་ཆེན་ནོར་བུའི་
ཁྲི་སྟེང་ནས། ། སྤྲུལ་སྐུ་འཆི་མེད་པདྨ་འབྱུང༌། །འཁོར་སྤྲུལ་སྐུ་བརྒྱ་ཚོ་ཚོགས་
ཀྱིས་བསྐོར། ། དེ་རིང་སྐྱེས་བུའི་གྲོགས་ལ་བྱོན། ། ཆོས་འཁོར་དཔལ་གྱི་ལྷ་ས་
ནས། ། ལྷ་ཇོ་བོ་ཤཱཀྱ་མུ་ནེ་ཁྱེད། །ཆོས་བྱིན་རླབས་ཅན་གྱི་བླ་མས་བསྐོར། །དེ་
རིང་སྐྱེས་བུའི་གྲོགས་ལ་བྱོན། ། ས་འདི་ས་ངོ་མ་ཤེས་ན། ། ཤར་རྒྱ་ནག་བཀྲ་
ཤིས་རྭ་བ་རེད། ། རྒྱ་ནག་ར་འུ་ཆོས་རྫོང་ཟེར། ། མི་ང་འདྲ་ང་ངོ་མ་ཤེས་ན། །
སྔ་དྲོ་གསོད་པའི་བཤན་པ་ཡིན། །ཕྱི་དྲོ་འདྲེན་པའི་བླ་མ་ཡིན། །རྗེ་སངས་རྒྱས་
སྟོང་གིས་མངགས་ལེ་ཡིན། ། རྒྱ་བོད་གཉིས་ཀྱི་ནོར་བདག་ཡིན། ། གནམ་ས་
གཉིས་ཀྱི་ཀ་བ་ཡིན། །རེད་ཨེ་བསམ་རྒྱ་རྗེ་རྒྱལ་བློན་རྣམས། །ད་ཉོན་དང་འདྲ་
མ་འདི་འདྲ་ཡོད། ། སྟོད་ཨེ་ན་རྒྱ་གར་རྒྱལ་པོ་ཆགས། །ཆོས་མདོ་སྔགས་གཉིས་
ཀྱི་བདག་པོ་རེད། །དཔོན་དེ་ལ་ཉམས་ཚོད་མ་སྲིད་གདའ། །བར་ཕར་ན་སྟག་
གཟིག་རྒྱལ་པོ་ཆགས། ། སྟག་གཟིག་ནོར་གྱི་རྒྱལ་པོ་དེ། ། རྒྱུ་ལོངས་སྤྱོད་ཆེ་བ་
ནོར་རྒྱལ་ཟེར། །དཔོན་དེ་ལ་ཉམས་ཚོད་མ་སྲིད་གདའ། ། སོག་སེར་པོའི་ཡུལ་
གྱི་རྒྱལ་ས་ལ། ། སོག་ སྟོད་ ཁུ་ཡེ་ རྒྱལ་པོ་གདའ། ། བར་དུ་ཉང་ཁྲི་ ལྷ་དཀར་་
གདའ། ། སྨད་ལ་རྟ་ཁྲ་རྒྱལ་པོ་གདའ། ། དཔོན་དེ་ཚོར་ཉམས་ཚོད་མ་སྲིད་
གདའ། ། བྱང་ཕར་ན་ཨ་ གྲགས་རྒྱལ་ས་ལ། །ཨ་གྲགས་གཟི་ཡི་རྒྱལ་པོ་་་་་་
གདའ། །དཔོན་དེ་ལ་ཉམས་ཚོད་མ་སྲིད་གདའ། །བྱང་བྱེ་རི་ཡུལ་གྱི་རྒྱལ་ས་
ལ། ། བྱེ་རི་སྟག་རྩེ་རྒྱལ་པོ་གདའ། ། རྒྱ་གར་ནག་གཉིས་ལ་གྲགས་ལེ་ཟེར། །
དཔོན་དེ་ལ་ཉམས་ཚོད་མ་སྲིད་གདའ། །བྱང་གྲུ་གུ་ཐོག་རྒོད་རྒྱལ་པོ་དེ། །བྱང༌
190



རྣམ་ཐོས་སྲས་ཀྱི་སྒོ་སྲུང་རེད། །དཔོན་དེ་ལ་ཉམས་ཚོད་མ་སྲིད་གདའ། ། སྟོད་
གངས་རི་ཤེལ་ གྱི་ རྒྱལ་ པོ་ལ། ། ནང་བློན་དོམ་ འཐུལ་བརྒྱད་ ཅུས་བསྐོར། །
དཔོན་དེ་ལ་ཉམས་ཚོད་མ་སྲིད་གདའ། ། ཤར་ཕར་ན་སྨུག་གུ་རྒྱལ་པོ་གདའ། །
སྨུག་གུ་བཙན་རྗེ་རྒྱལ་པོ་ལ། །ནང་བློན་ཧ་ཡང་བརྒྱད་ཅུས་བསྐོར། །དཔོན་དེ་
ལ་ཉམས་ཚོད་མ་སྲིད་གདའ། ། རི་མི་ནུབ་དར་སྨན་རྒྱལ་མོ་ཁོང་། །ཉ་སྒོ་བ་ཁ་
ཆེའི་ཁོག་ལྟར་མཛེས། ། དཔོན་དེ་ལ་ཉམས་ཚོད་མ་སྲིད་གདའ། ། དུས་ད་ལོ་
ནག་པོ་ རྒྱ་ཡི་ སར། ། རྒྱལ་བློན་དྲན་འཕྲུལ་མང་དང་གཅིག ། རིག་པ་མི་
འགྱུར་དགུ་འགྱུར་གཉིས། །བསམ་བློ་མི་གཏོང་དགུ་གཏོང་གསུམ། །ལས་དེ་
འདྲ་ང་ལ་ཨེ་འགྲོ་ཞེ། །ཡིན་ལ་རྒྱལ་པོ་ལེགས་པར་ཉོན། ། དཔེ་བཞག་ན་འདྲ་
མ་འདི་འདྲ་གདའ། །མཐོ་རྒྱལ་པོས་རྒྱལ་གཞི་ཤོར་ཁ་ལ། ། སྡོད་མ་ཚུགས་རྒྱལ་
པོ་འཁོལ་འཚུབ་འཚུབ། །དུས་མཐའ་མ་རྒྱལ་གཞི་ཤོར་རྒྱུ་རེད། །ཕོ་དཔའ་བོ་
རང་སྲོག་ཤོར་ཁ་ལ། ། སྡོད་མ་ཚུགས་དཔའ་བོ་འཁོལ་འཚུབ་འཚུབ། ། དུས་
མཐའ་མ་རང་སྲོག་གཅད་རྒྱུ་རེད། །སྨན་བུ་མོ་ལས་ངན་འཁོར་ཁ་ལ། །སྡོད་མ་
ཚུགས་བུ་མོ་འཁོལ་འཚུབ་འཚུབ། ། ཕོ་ཁྲམ་པའི་རྒྱབ་ལ་སྒུར་རུ་རུ། ། དུས་་
མཐའ་མ་བསེ་རག་པུས་མོ་གནོན། །ཟེར་བའི་གཏམ་དེ་ཨེ་བདེན་ནོ། །མ་གཞི་
རྩ་བ་བཤད་པས་ན། །བློན་ཇི་ལྟར་མཁས་ཀྱང་ཨ་དགོས་ཆུང༌། ། དེ་རིང་ཉི་
མའི་གདོང་གང་ལ། ། བཀའ་འགྱུར་བསྟན་འགྱུར་དེ་དང་གཅིག ། མདོ་སྒྱུ་
སེམས་གསུམ་དེ་དང་གཉིས། །ལས་མ་དག་བཞུགས་ཁྲི་བརྒྱབ་ལེ་འདི། །ཉེས་
པ་རང་གིས་འཁུར་རྒྱུ་རེད། །འགྱོད་བཤགས་རང་གིས་བྱེད་རྒྱུ་རེད། །ད་ཡིན་
ན་རྒྱ་རྗེ་རྒྱལ་པོ་ཁྱོད། །རྒྱ་ཞིང་ཆེན་བཅོ་བརྒྱད་གྲགས་ལེ་ཟེར། །ཁྱོད་ཡན་ཆོད་
རྒྱུ་ནོར་མེད་དོ་ཟེར། །ཁྱོད་ཡན་ཆོད་རྒྱལ་པོ་མེད་དོ་ཟེར། །སང་དང་གནངས་
དང་གཞེས་དང་གསུམ། །གཞེས་ཀྱི་ལྷ་ཉིན་དཀར་པོ་ལ། །རྒྱ་ནག་པོའི་རྒྱུ་ནོར་
ཅི་ཡོད་དང༌། ། གླིང་དཀར་པོའི་རྒྱུ་ནོར་ཅི་ཡོད་གཉིས། ། རྒྱུ་ནོར་སྲིད་པའི་ཁ་
ཟོག་རེད། །ནང་ལ་བཞག་ནས་ཅི་ལ་ ཕན། ། ཕྱི་ལ་བསྟན་རྒྱུ་གཅིག་ཀྱང་་་་་
191



དགོས། །གཉེན་ལ་ངོམས་རྒྱུ་གཉིས་ཡང་དགོས། །དགྲ་ལ་བཤམས་རྒྱུ་གསུམ་
ཡང་དགོས། ། དེ་གསུམ་ཨེ་འདུག་བལྟ་བས་ན། ། རྒྱ་ནག་ཁྲོམ་གཤོམས་རྒྱག་
དགོས་ཡོད། ། རྒྱ་ནག་ཁྲོམ་གཤོམས་བརྒྱབ་དང་ཕན། ། རྒྱལ་ས་སུ་ཐོབ་རིམ་
བཞིན་བལྟ། །ད་རུང་རྒྱལ་པོར་ཞུ་རྒྱུ་ལ། །ཁྱོད་རྒྱ་རྗེ་ཀ་ར་ཀུན་ཀོན་གྱིས། །ཉི་
མ་ཉི་མཛོད་ནང་དུ་བཅུག ། ཟླ་བ་ཟླ་མཛོད་ནང་དུ་བཅུག ། སྐར་མ་སྐར་
མཛོད་ནང་དུ་བཅུག ། རྒྱ་ནག་མུན་པའི་གླིང་ལ་བསྒྱུར། །བསྒྱུར་དགོས་དོན་
རྩ་བ་ཅི་འདྲ་རེད། །ངེད་ཉི་མ་སང་ཉིན་སྔ་ཤར་ཐོག ། ཤར་གླིང་དཀར་ཁྲ་
མོའི་ནང་རྒྱུད་ལ། ། མདའ་སྐྱེན་པོ་ཐོབ་པའི་མི་གསུམ་ཡོད། ། སྐྱེན་ཐག་ཆོད་
འདན་མ་བྱང་ཁྲ་ཡིན། ། ཉི་མ་ཟླ་བ་སྐར་མ་གསུམ། ། ཁྲ་འཁྱིལ་ལེར་ཕྱི་ལ་་
འདོན་རྒྱུ་ཡིན། ། རྒྱ་ནག་ཉི་ཟླ་གསལ་ལེ་གཅིག ། ས་གཞི་འོད་ཀྱིས་ཁྱབ་ལེ་
གཉིས། །ཤི་དམྱལ་ཁམས་ཚེ་འདས་མ་གཏོགས་པའི། །ཀུན་ལ་གསལ་ལེ་བཟོ་
རྒྱུ་ཡིན། །རྒྱ་རྗེའི་ཡིད་ལ་དེ་ལྟར་ཞོག །
ཅེས་གསུངས་པ་དང༌། རྒྱ་རྗེ་ཀ་ར་ཀུན་ཀོན་དེ་མིག་ནས་མཆི་མ་ཁྲུམ་
ཁྲུམ་གྱིས་སེམས་སྡུག་ དཔག་ མེད་སྐྱེས་ནས་ གླིང་རྗེར་ཉམས་ཚོད་ལེན་པ་དེ་་
གཏན་ནས་འགྲིགས་མི་གདའ། ད་ནི་སྐྱེས་བུས་ཅི་གསུང་དང་ལེན་ཞུས་ནས་
གཞེས་ལྷ་ཉིན་དཀར་པོར་རྒྱ་ནག་ལ་ཁྲོམ་གཤོམས་བྱ་རྒྱུའི་གྲབས་ལ་བརྩོན་ནས་
རྒྱ་མི་ཆེན་གྱི་བློན་པོ་དང་། རྒྱ་སྟོང་ཁུན་རྒྱལ་པོ། རྒྱ་ཁྲི་ཕུད་རྒྱལ་ པོས་
གཙོས་པའི་རྒྱལ་བློན་རྣམས་ཀྱིས་རྒྱ་ཡི་མཛོད་ཆེན་གསུམ་དེ་སྒོ་ཕྱེ་ནས་བསམ་
གྱིས་མི་ཁྱབ་པའི་ནོར་བུ་རིགས་ཆས་དང་རྒྱུ་ནོར། དར་དང་གོས་ཆེན་ལ་
སོགས་འགྲན་ཡ་མི་ཡོང་བསམ་པའི་རྒྱུ་ནོར་མང་པོ་ཡོད་པར་གདའ། གླིང་རྗེ་
རྒྱལ་བློན་བཅུ་གསུམ་དེ་རྒྱ་ཡི་ན་བ་ཁྲ་ལེབ་ལ་ཚུར་ཕེབས་ནས་གླིང་ཕྱོགས་ནས་
ཁྲོམ་གཤོམས་རྒྱག་རྒྱུའི་གཏེར་སྒམ་རིན་ཆེན་སྤུངས་མཛོད་། ནོར་བུ་རིགས་
མི་གཅིག་པ་ཚང་མ་སྟོང་དྲེལ་བདུན་གྱི་འགལ་ཁ་ལ་བཟོས། ཤང་པའི་བུ་མོ་
མདོ་སྒྲོན་གྱིས་རྟ་དམག་སུམ་སྟོང་བསྐོར་སྟེ་སྟོབས་ཀྱི་རྒྱལ་བློན་དཔའ་བོ་སོ་སོ་
192



ཐམས་ཅད་རྒྱ་ནག་ར་འུ་ཆོས་རྫོང་གི་གཟིམ་ཆུང་གཡུ་ཡི་པ་ཊའི་ནང་དུ་གདན་
དྲངས་ནས་གླིང་རྗེ་རྒྱལ་བློན་རྣམས་དེ་རུ་བཞུགས་ཐོན་པ་དང༌། རྒྱ་རྗེ་ཀ་ར་
ཀུན་ཀོན་གྱིས་སྲིན་མོ་ཉི་མ་ཁྲི་སྐྱིད་ཀྱི་རོ་དེ་ཁྱེར་ནས་སྟོབས་ཀྱིས་རྒྱལ་པོ་སངས་
རྒྱས་གེ་སར་ཁྱེད། འོ་མ་བརྒྱལ་བ་ངའི་བཙུན་མོའི་རོ་འདི་ཞག་བདུན་གྱི་བར་
ལ་ཐུགས་རྗེའི་བྱིན་རླབས་ཀྱིས་འདི་དྲོད་མ་ཡལ་བ་ཞིག་ཉར་རོགས་ཟེར་ནས་
སྐྱེས་བུར་བཅོལ་ནས་ཁོ་རང་ཁྲོམ་གཤོམས་རྒྱག་བྱེད་རྒྱུ་ཡི་བློན་ཆེན་ཁྲི་བཅུ་
གསུམ་གྱིས་བསྐོར་ སྟེ་མཛོད་ཆེན་བཅུ་གསུམ་སྒོ་ཕྱེ་ནས་རྒྱ་གླིང་གཉིས་དེ་རྒྱུ་
ངོམས་རྒྱག་པའི་དུས་ལ་སླེབས་སོང་བར་གདའོ། ། ། །
193



ལེའུ་བཅུ་པ།
འདན་མས་ཉི་ཟླ་བཙོན་ནས་འཐེན། །
དཔའ་ལྷས་མདའ་འབེན་ཐང་ལ་གཡུགས། །
རྒྱ་དང་གླིང་གཉིས་རྟ་རྒྱུགས་བྱས། །
མགྱོགས་དར་གཡུ་བྱས་བླངས་པར་གྲགས། །
དེ་ནས་གླིང་རྗེ་གེ་སར་རྒྱལ་པོའི་བཀའ་བློན། སྐྱེན་པོ་ཚ་ཞ་འདན་མ་
བྱང་ཁྲ་དེས་རྟ་འདོ་བ་དངོས་གྲུབ་དར་དཀར་གྱི་སྟེང་དུ་བུད་དེ་རྟ་དམག་བརྒྱ་
ཚོ་གཅིག་གིས་བསྐོར་ནས་གསེར་ཁྱིམ་ཐང་གི་སྟེང་དུ་སོང་ནས། གཡས་སྟག་
དོང་ཁྲ་མོའི་ནང་ནས་ཆོས་སྐྱོང་དངོས་རྒྱུགས་མཛད་པའི་ལྷ་མདའ་གསུམ་་་
འཐེན། གཡོན་གཟིག་ཤུབ་ཁྲ་མོའི་ནང་ནས་འདན་གཞུ་དཀར་མོ་ཐེབས་
ཆེན་འཐེན་ནས་མདའ་སྟོང་སྤྲད་དེ་རྒྱུ་ཞིང་ཆེན་བཅོ་བརྒྱད་དང་། བོད་ཁྲི་
སྐོར་བཅུ་གསུམ་ཚང་མས་ལྟད་མོ་ལྟོས་ཨང་ཟེར་ཏེ་འདན་མས་སྐྱེན་པོའི་གོང་བ་
ལེན་པའི་གླུ་འདི་སྐད་ཅིག་ཕུལ་ལོ། །
ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་ལྷ་
ཞིག་འབོད་ལེ་འདི། །ལྷ་ཆོས་སྐུ་ལོངས་སྐུ་སྤྲུལ་སྐུ་གསུམ། །བྱིན་རླབས་ཅན་གྱི་
ལྷ་གསུམ་མཁྱེན། ། མཁྱེན་གཟིགས་ ཨ་ ཕོའི་ གླུ་སྣ་དྲོངས། ། གནས་སུམ་ཅུ་་་་
བརྩེགས་པའི་ཡང་སྟེང་ནས། ། ལྷ་མཁར་དཀར་མོའི་ནང་རྒྱུད་ནས། ། ཁྲི་དུང་
ཁྲི་འབར་བའི་ཡང་སྟེང་ནས། ། ལྷ་ཆེན་ཚངས་པ་དཀར་པོ་ཁྱེད། །དབུ་ལ་དུང་
རྨོག་དཀར་པོ་གསོལ། །ཁྱུང་གི་སྤུ་སྒྲོ་ལྡེམ་སེ་ལྡེམ། །སྐུ་ལུས་དུང་ཁྲབ་དཀར་པོ་
གསོལ། །སྟག་ར་གཡས་ལ་གཟིག་ཤུབ་གཡོན། །མདའ་གཞུ་འཁོར་གསུམ་ལུས་
194



ལ་བརྒྱན། །ཕྱག་གཡས་ལ་ཤེལ་དཀར་རལ་གྲི་འཛིན། ། གཡོན་ལ་མདུང་་་་
དམར་བ་དན་བསྣམས། །ཆིབས་སོ་ལྷ་རྟ་གྲོ་དཀར་ཆིབས། །དཀར་ཚོགས་སྡེ་
དཔུང་ཤ་ར་ར། ། དམག་དཔོན་རུ་མཚོན་འཁྱིལ་ལེ་ལེ། ། སྟེང་མི་འགྱུར་ལྷ་་
དམག་འབུམ་གྱིས་བསྐོར། ། ཐུགས་མ་གཡེངས་འདན་མའི་མདའ་སྣ་དྲོངས། །
གངས་རི་ཤེལ་གྱི་ཕོ་བྲང་ནས། །རིན་ཆེན་གསེར་ཁྲིའི་ཡང་སྟེང་ནས། ། གཉན་
ཆེན་སྐུ་ལྷ་གེར་མཛོ་ཁྱེད། །དབུ་ལ་བཙན་རྨོག་དམར་པོ་གསོལ། ། བཙན་དར་
དམར་པོ་ལྷབ་སེ་ལྷབ། །སྐུ་ལུས་བཙན་ཁྲབ་དམར་པོ་གསོལ། ། སྟག་རི་གཡས་
ལ་གཟིག་ཤུབ་གཡོན། །མདའ་གཞུ་འཁོར་གསུམ་ལུས་ལ་བརྒྱན། །ཕྱག་གཡས་
ལ་གནམ་ལྕགས་རལ་གྲི་འཛིན། །གཡོན་ལ་མདུང་དམར་བཙན་ཞགས་་་་་་་
བསྣམས། ། ཆིབས་སོ་བཙན་རྟ་དམར་པོ་ཆིབས། ། བཙན་ཁྱི་དམར་པོ་འཁྱུག་
སེ་འཁྱུག ། བར་མི་འགྱུར་བཙན་དམག་འབུམ་གྱིས་བསྐོར། ། དུས་དེ་རིང་
འདན་མའི་མདའ་སྣ་དྲོངས། ། རྒྱ་མཚོ་ཆུ་ཡི་ དཀྱིལ་འཁོར་ནས། ། དཔག་་་་
བསམ་ཤིང་གི་རྩ་བ་རུ། ། འདོད་ཡོན་ཀླུ་མཁར་ ཁྲ་མོའི་ནང་། ། གཡུ་ ཁྲི་སྔོན་
མོའི་ཡང་སྟེང་ནས། །ཀླུ་རྒྱལ་གཙུག་ན་རིན་ཆེན་ཁྱེད། །དབུ་ལ་གཡུ་རྨོག་སྔོན་
མོ་གསོལ། །ཆུ་དར་སྔོན་མོ་ལྷབ་སེ་ལྷབ། ། སྐུ་ལུས་གཡུ་ཁྲབ་སྔོན་མོ་གསོལ། །
སྟག་ར་གཡས་ལ་གཟིག་ཤུབ་གཡོན། ། མདའ་གཞུ་འཁོར་གསུམ་ལུས་ལ་་་་་་
བརྒྱན། ། ཕྱག་གཡས་ལ་ནོར་བུ་དགོས་འདོད་འཛིན། ། གཡོན་དུ་དོན་ཡོད་
ཞོགས་པ་བསྣམས། །འོག་མི་འགྱུར་ ཀླུ་དམག་འབུམ་གྱིས་ བསྐོར། ། དུས་དེ་
རིང་འདན་མའི་མདའ་སྣ་དྲོངས། །དགྲ་ལྷ་གཉན་སྟག་དམར་པོ་ཁྱེད། ། དབུ་
ལ་བྱུར་རྨོག་དམར་པོ་གསོལ། ། བཙན་དར་དམར་པོ་ལྷབ་སེ་ལྷབ། ། སྐུ་ལུས་
བཙན་ཁྲབ་དམར་པོ་གསོལ། ། ཆིབས་ སོ་ སྟག་མོ་མི་གཟན་ཆིབས། ། སྟག་ར་
གཡས་ལ་གཟིག་ཤུབ་གཡོན། ། དགྲ་ལྷའི་འཁོར་གསུམ་ལུས་ལ་བརྒྱན། །དགྲ་
ལྷ་དགུ་ཁྲི་དགུ་འབུམ་བསྐོར། །དེ་རིང་འདན་མའི་མདའ་སྣ་དྲོངསས། ། ལྷ་དེ་
འདྲ་ཡན་ལ་འབོད་པ་མེད། །ས་འདི་དང་ས་ངོ་མ་ཤེས་ན། །ཤར་ནག་པོ་རྒྱ་ཡི་
195



ས་ཆ་ལ། །ཐང་ཆེན་པོ་གསེར་བྱེ་ཐང་ཆེན་རེད། ། རྟ་མགྱོགས་པ་བང་ཁ་བསྡུར་
ས་རེད། ། ཕོ་ངར་མའི་དཔུང་པ་ངོམས་ས་རེད། ། སྨན་འཕྱོར་མོའི་འཕྱོར་་་
ངོམས་རྒྱག་ས་རེད། །དཔོན་ཆེན་པོས་ཁྲིམས་རྔ་རྡུང་ས་རེད། ། མི་ང་འདྲ་ང་ངོ་
མ་ཤེས་ན། ། ཤར་མདོ་ཁམས་གླིང་གི་ས་ཆ་ནས། ། དགྲ་ལ་ང་འགྲོ་ཟེར་མི་་
ཡིན། །སྲོག་ལ་ཕངས་མེད་བྱེད་མི་ཡིན། ། ཕོ་རྒོད་འདན་མ་བྱང་ཁྲ་ཟེར། ། གླུ་
འདི་གླུ་ངོ་མ་ཤེས་ན། །འདན་མའི་ཐ་ལ་དྲུག་འགྱུར་ཟེར། ། ས་ག་མ་ཡུལ་ལ་
ལེན་ལེ་མིན། །ངག་ག་རེའི་ས་ལ་འགུགས་ལེ་མིན། །དེ་རིང་ཉི་མའི་གདོང་གང་
ལ། ། རྒྱ་ནག་ཞིང་ཆེན་བཅོ་བརྒྱད་གཅིག ། རྒྱ་མི་འུ་ཆེ་ཡི་གདུང་རྒྱུད་
གཉིས། ། རྒྱ་རྗེ་ཀ་རས་གཙོས་ཟིན་པའི། ། དུས་དེ་རིང་ལྟད་མོ་ང་ལ་ལྟོས། །
ལྟོས་དང་འདྲ་མ་འདི་འདྲ་ཡོད། ། ཁྱོད་ རྒྱ་ནག་ཞིང་ཆེན་བཅོ་བརྒྱད་དེ། །
མཐའ་མུན་པ་ གླིང་ལ་གྱུར་ནས་གདའ། ། འགྱུར་དགོས་དོན་རྩ་ བ་ ཅི་འདྲ་་་
རེད། ། རྒྱ་རྗེ་ཀ་ར་ཀུན་ཀོན་ཁྱེད། ། ཟག་མེད་ཆོས་འཁོར་མ་བསྐོར་ནས། །
ལས་ངན་སྲིན་མོའི་རོ་རུལ་རུམ། ། ལྷོ་འཛམ་གླིང་ཁ་ལོ་བསྒྱུར་གྱི་ཟེར། ། ཆོས་
མདོ་སྔགས་བསྟན་པ་བསྣུབ་ཀྱི་ཟེར། །ཆོས་སངས་རྒྱས་བསྟན་པའི་གཏན་དགྲ་
དེ། ། དཔྱད་ བཞག་ན་སྲིན་མོའི་རོ་རུལ་རེད། ། རྐྱེན་ཆག་སྒོ་ཡོང་ལེ་ཨེ་ མི་་་
ཤེས། ། ནགས་ཚལ་དཀྱིལ་གྱི་མེ་སྟག་དེ། ། མེ་སྟག་ཆུང་དུས་མ་བསད་ན། །
འབར་ཚར་ན་ནགས་རི་ ཤུལ་མེད་རེད། ། ཆུ་ཆེན་ཆུང་དུས་ མ་བཀག་ན། ། །
འཛམ་གླིང་ཆུ་ཡིས་ཁེངས་རྒྱུ་རེད། །ཨེ་རེད་རྒྱ་རྗེ་རྒྱལ་པོ་ལགས། ། སྐུ་རྗེ་འཛམ་
གླིང་རྒྱལ་པོ་ཁོང་། །འགྲོ་དྲུག་ཐར་ལམ་འདྲེན་མི་རེད། ། བདུད་ནག་ཚོགས་
བསྟན་པ་སྣུབ་མི་རེད། །ཁྱོད་རྒྱ་ནག་ཡུལ་གྱི་རྒྱལ་ས་དེ། ། ཙོག་ཙོག་བོན་པོའི་
ཞུ་དང་འདྲ། ། སྣོད་བསམ་སྟེ་དེ་རིང་མ་སྡོད་ཐལ། ། དེ་ཨེ་རེད་རྒོད་པོ་ཕ་ཡི་
བུ། ། ཐེའུ་རངས་ནག་པོ་རྐང་གཅིག་དེས། ། ལྷོ་འཛམ་གླིང་ལྟད་མོ་བལྟ་བསམ་
སྟེ། ། གླིང་དཀར་སྐར་ཚོགས་མཐའ་ནས་རྒྱས། ། རྒྱ་ནག་མུན་པ་དྭངས་རན་
ཐལ། ། དུས་དེ་རིང་ཉག་ཕྲན་མདའ་གསུམ་ཡོད། ། གནམ་ལྕགས་ཐོག་དང་
196



ཁྱད་མེད་ཞིག །དུས་དེ་རིང་འདན་མས་འཕེན་རྒྱུ་ཡིན། །གཞུ་ཡར་མཆོག་ལྷ་
ཆེན་ཚངས་པས་འཚོས། །བར་མཆོག་གཉན་ཆེན་སྐུ་ལྷས་འཚོས། །མར་མཆོག་
ཀླུ་རྒྱལ་གཙུག་ནས་འཚོས། །མདའ་ཐེབས་ཚོད་སྐྱེན་པོའི་ལག་ན་ཡོད། །ངའི་
མདའ་ཁ་དུང་ལས་གྲུབ་ལེ་འདི། ། ལྷ་ཆེན་ཚངས་པའི་མགུལ་མདའ་ཡིན། །
མདའ་སྐེད་གསེར་ལས་གྲུབ་ལེ་འདི། ། གཉན་ཆེན་སྐུ་ལྷའི་བླ་མདའ་ཡིན། །
མདའ་ རྩེ་སྔོན་མོ་ གཡུ་ ལས་ གྲུབ། ། ཀླུ་ རྒྱལ་གཙུག་ནའི་ ཕྱག་ མདའ་ཡིན། །
མདེལ་ནག་པོ་ལྕགས་ལས་བརྡུང་ལེ་འདི། ། ལྷ་ཆོས་སྐྱོང་མགོན་པོའི་བླ་ལྕགས་
ཡིན། །མདའ་སྒྲོ་སྒྲོ་དཀར་བརྒྱན་ལེ་འདི། །མ་མཁའ་འགྲོ་འབུམ་གྱི་ཚེ་མདའ་
ཡིན། ། འགྲན་ཡ་ཡོང་ བསམ་ ཁག་པོ་ཡིན། ། མིག་ཁྲ་ཆུང་ཡོད་ན་དེ་རིང་་་་
ལྟོས། །མགོ་རྣ་བ་ཡོད་ན་དེ་རིང་ཉོན། ། མཐོ་དཔག་ཚད་གསུམ་ཁྲི་ཡང་སྟེང་
ན། ། ཉི་མ་ ཉི་མཛོད་ནང་དུ་གདའ། ། ལྕགས་ནག་ཁྲོ་དགུས་བཀབ་ནས་་་་་
གདའ། ། དུས་དེ་རིང་འདན་མས་མདའ་གཅིག་འཕེན། ། ལྕགས་ཁྲོ་ཆག་ཕྱིར་
གཏོང་ལེ་གཅིག ། ཟེར་འཁྱིལ་ལེ་ཉི་མ་དོན་ལེ་གཉིས། །རྒྱ་ནག་ཉི་མས་དྲོད་
ལེ་གསུམ། །དེ་མ་ཐོན་ཟེར་ན་འདན་མ་མིན། །ཡང་དཔག་ཚད་གསུམ་ཁྲི་ཡང་
སྟེང་ན། ། ཟླ་བ་ཟླ་མཛོད་ནང་དུ་གདའ། ། ལྕགས་མཁར་སྒོ་འཕྲུ་བཅུ་གསུམ་
གདའ། །རླུང་སྤུ་གྲི་ངར་མའི་སྟེང་ལ་བཞག ། ཕོ་རྒྱ་བདུད་འཕྲུལ་སྟོབས་ཆེ་
ལེ་ཟེར། ། རྒྱ་སྒྱུ་མ་མཁན་གྱི་འཕྲུལ་འཁོར་དེ། ། ཁྲ་འཁྱིལ་ལེར་འདན་མས་་
གཏོར་རྒྱུ་ཡིན། །ངོམས་འཁྱིལ་ལེར་དུང་ཟླ་ ཤར་རྒྱུ་རེད། ། ཡང་ནམ་མཁའ་
སྤྲིན་ནག་ཡང་སྟེང་ན། ། སྐར་མ་སྐར་མཛོད་ནང་དུ་གདའ། ། སྤྲིན་ནག་པོས་
གུར་ཁྱིམ་བསྐོར་ནས་གདའ། །སྒྱུ་མའི་འཕྲུལ་འཁོར་བསྐོར་ནས་གདའ། །ངས་
སྒྱུ་མའི་འཕྲུལ་འཁོར་གཏོར་ལེ་གཅིག ། ཁྲ་སྤུངས་སྤུངས་སྐར་ཚོགས་ཤར་
ལེ་གཉིས། །དུས་དེ་རིང་འདན་མས་མ་ཝ་ན། །བུ་འདན་མ་མིན་པའི་རྟགས་ལ་
ཞོག །རྒྱུ་རྒྱལ་བློན་ཐུགས་ལ་དེ་ལྟར་ཞོག ། མ་གོ་གླུ་ལ་སྐྱོར་རྒྱུ་མེད། །
ཅེས་ཟེར་ནས་འདན་མས་མདའ་དང་པོ་སྤྲིངས་པས། ཉི་མ་དེ་ཁྲོ་ཆུ་
197



ངར་མ་དང་། སྒྱུ་མ་མཁན་གྱི་འཕྲུལ་སྟོབས་ཀྱི་གཟའ་འོག་ཏུ་ཚུད་པ་དེ་
འདན་མས་མདའ་གཅིག་གིས་ཁྲོ་ཆུ་ཕ་བོང་དགུ་སྒྲིལ་ནག་པོ་དང་ལྕགས་ནག་ཁྲོ་
ཆུ་ཁྲ་ཤིག་གེར་གཏོར། ཉི་མ་ཉི་མཛོད་ནས་བཏོན་ཏེ་རྒྱ་ནག་མུན་པའི་གླིང་
དེ་ཉི་མས་འོད་འཁྱིལ་ལེར་བྱུང༌། མདའ་གཉིས་པ་སྤྲིངས་པས་སྲིན་པོའི་་
པགས་པ་ཞྭ་ནག་ནག་པོ་གྲིབ་དགུ་དང་། སྒྱུ་མ་མཁན་གྱི་སྒྱུ་ཞགས་དགུ་དེ་ཁྲ་
འཁྱིལ་ལེར་གཏོར་ཏེ་ཟླ་བ་ཟླ་མཛོད་ནས་བཏོན་ཏེ་ཤར་གྱི་དུང་ཟླ་དཀར་པོ་
ངོམས་འཁྱིལ་ལེར་ཤར་སོང་བར་གདའ། མདའ་གསུམ་པ་དེ་སྤྲིངས་པས་ལྷོ་
ཡི་སྤྲིན་ནག་ནག་པོ་དང་། ཐེའུ་རངས་དགུ་ བརྩེགས། སྒྱུ་མ་མཁན་གྱི་་
འཕྲུལ་འཁོར། འབྱུང་བ་ས་རླུང་དགུ་ཡིས་གྲུབ་པའི་སྐར་མ་དེ་སྐར་མཛོད་
ནས་བཏོན་ཏེ་སྐར་ཚོགས་རྣམས་སྐར་གྲལ་ཁྲ་འཁྱིལ་ལེར་དོན་ནས་རྒྱ་ནག་མུན་
པའི་གླིང་དེ་འོད་འཁྱིལ་ལེར་བྱུང་བ་དང༌། མི་རྣམས་ཧ་ལས་ཤིང་རྒན་རབས་
རྣམས་ཀྱིས་སྐྱབས་ཡུལ་ཞུས། ཆུང་རབས་རྣམས་ཀྱིས་མཚར་སྣང་གིས་ལྟད་
མོ་བལྟས་ནས་སྡོད་སྐབས། སྒྱུ་ཞགས་འཁུར་མཁན་སྒྱུ་མ་མཁན་སྤུན་བདུན་
དེ་སྐྱེས་བུ་སངས་རྒྱས་གེ་སར་གྱིས་བཀའ་བཀོད་མཛད། དཔའ་རྟུལ་བཅུ་
གསུམ་གྱིས་ལྕགས་མཁར་སྒོ་མེད་གཅིག་གི་ནང་དུ་བཅུག་སྟེ་སྲུང་བར་བསྡད།
དེའི་སྐབས་སུ་རྒྱ་ཡི་བཙུན་མོ་ལྔ་བརྒྱས་གཡས་གསེར་ཟངས་ཆང་གིས་བསྐོར།།
གཡོན་དངུལ་ཟངས་ཇ་ཡིས་བསྐོར། དུང་ཟངས་ཞོ་དང་འོ་མས་བསྐོར་ཞིང་
ཤ་ཆང་ལོངས་སྤྱོད་ཕུན་སུམ་ཚོགས་པ་གླིང་རྒྱལ་དཔུང་དང་བཅས་པའི་མདུན་
དུ་ཁྱེར་ནས་རིམ་བཞིན་ཕུལ་བའི་སྐབས་དེར། གླིང་དཔའ་ནས་ཁྱེད་རྒྱ་ནག་
པོའི་ཡུལ་ལ་མདའ་སྐྱེན་པོ་ཐོག་ལྟར་འདྲེན་མི་སུ་ཡོད་ཅེས་དྲིས་ནས་རྒྱག་ནག་
སྟོང་རིའི་རི་རྩེར་མདའ་འབེན་གསུམ་བཞག་པ་དང་། རྒྱ་ཡི་ཨ་རྒོད་དཔུང་
རིང་གིས་མདའ་ང་ཡིས་འདྲེན་ཆོག་ཟེར་ནས་གཞུ་མོ་འབྲུག་སྒྲ་འཁྱིལ་བ་དེ་གྲུ་
མོ་གཡོན་ལ་གོན། གཡས་ སྟག་དོང་ནང་ནས་མདའ་སྒྲོ་དཀར་མ་ གཉིས་་་་
བཏོན་ནས་མདའ་ལྟོང་སྤྲད་དེ་ཨ་རྒོད་དཔུང་རིང་གིས་གླུ་ཐུང་ཐུང་ཞིག་ཕུལ་
198



སོང་། །
ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་ལྷ་
ཞིག་འབོད་ལ་འདི། ། ཤར་རྒྱ་ནག་རོ་བོ་རྩེ་ལྔ་ནས། ། ཐུགས་རྗེ་འཕགས་པ་
འཇམ་དཔལ་དབྱངས། ། དུས་དེ་རིང་དཔའ་བོའི་གདོང་གྲོགས་མཛོད། །རྒྱ་
ནག་གླང་ཆེན་འགྱིང་རི་ནས། །དཔའ་ཕྱག་ན་རྡོ་རྗེས་སྤྱན་གྱིས་གཟིགས། །ས་
འདི་དང་ས་ངོ་མ་ཤེས་ན། །ཐང་ཆེན་པོ་གསེར་བྱེ་ཐང་ཆེན་རེད། །ཕོ་ང་འདྲ་
ང་ངོ་མ་ཤེས་ན། ། རྒྱུ་ཡི་ཨ་རྒོད་དཔུང་རིང་ཟེར། ། མདའ་སྐྱེན་པོ་གནམ་ས་
གཉིས་ལ་གྲགས། །རྒྱ་གར་ནག་གཉིས་ལ་གཡེར་ལེ་ཡིན། ། གླིང་དཀར་པོ་ཡུལ་
གྱི་དཔའ་བོ་རྣམས། ། དེའི་ནང་ནས་འདན་མ་ཟེར་ལེ་ཁྱོད། ། མདའ་སྐྱེན་པོ་
ནམ་མཁའི་སྟེང་ལ་འཕངས། །རྩ་གསུམ་སུམ་ཅུའི་ཡང་སྟེང་ནས། །ཟེར་ཉི་ཟླ་
གཉིས་དེ་ཕྱི་ལ་བཏོན། ། རྒྱ་ཁྲིམས་ གསེར་གྱི་གཉའ་ཤིང་དེ། ། དུས་དེ་རིང་་
འདན་མས་གཏོར་ནས་ཐལ། ། ཆོས་ཁྲིམས་དར་གྱི་མདུད་པ་དེ། ། བཞག་པ་
གར་དུ་བཞག་རྒྱུ་རེད། །གནའ་མི་བོད་ཀྱི་གཏམ་དཔེ་ལ། །འདྲེ་སྲིན་པོ་གཉིས་
ཀྱིས་དངོས་རྒྱུག་བྱེད། །བྱ་ཁྱུང་ཆེན་རྐང་པ་གར་ན་བཞག ། བྱ་རྨ་བྱ་་རྒྱ་གར་
ཡུལ་ལ་བསྡད། །ལུས་སྒྲོ་མདངས་འཛམ་བུ་གླིང་ལ་ཁྱབ། ། རྒྱན་མཛེས་པའི་སྒོ་
གུར་ཡིན་བསམ་ཏེ། །བསམ་ཤེས་ན་དུག་གི་འཇའ་ཚོན་རེད། །གླིང་གེ་སར་
སྟོབས་ཀྱི་རྒྱལ་པོ་དེ། །སྟོང་འཁོར་ལོ་བསྒྱུར་བའི་རྒྱལ་པོ་ཟེར། །གླིང་གི་དཔའ་
རྟུལ་བརྒྱད་ཅུ་དེ། ། རྒྱ་གར་གྲུབ་ཐོབ་བརྒྱད་ཅུ་ཟེར། ། ལྷོ་འཛམ་བུ་གླིང་ལ་
གྲགས་ཀྱང་སྟེ། །རྒྱ་ནག་པོའི་བཀའ་ཁྲིམས་མི་སྲུང་ནས། ། དུས་དེ་རིང་བཀའ་
ཁྲིམས་གཏོར་ནས་ཐལ། ། མདའ་སྐྱེན་པོའི་གོང་བ་བླངས་ཡོད་ཟེར། །མདའ་
ལ་མདའ་ལན་ལོས་ཀྱང་ཡོད། །གཏམ་ལ་གཏམ་ལན་ལོས་ཀྱང་ཡོད། ། སྟོང་རི་
རི་རྩེ་ཡང་སྟེང་ན། །སྐྱེན་པོའི་མདའ་འབེན་ཆེ་གསུམ་དེ། །མདའ་འདྲེན་མིག་
ཚད་ཟིན་ཙམ་རེད། ། དུས་དེ་རིང་ང་ཡིས་གཏོར་བས་ཆོག ། གནའ་སྔ་མོ་
སྔར་གྱི་དུས་ཚོད་ལ། །རྒྱ་ནག་པོའི་རྔམས་ཡག་སྟོབས་ཆེན་གཅིག །སོག་སེར་
199



པོའི་སྟག་དམར་སྟོབས་ཆེན་གཉིས། ། ཕོ་འགྲན་མེད་དཔའ་རྟགས་མང་ཙམ་
བཞག ། ཕོ་ཨ་རྒོད་ང་ལ་མ་དོ་ཐལ། །མདའ་འཕངས་པའི་དུས་ཤིག་ད་རེས་
ཡིན། །གཞུ་ཡར་མཆོག་གནམ་ཐེལ་དཀར་པོས་འཚོས། །བར་མཆོག་བར་ཐེལ་
ཁྲ་མོས་འཚོས། ། གཞུ་མར་མཆོག་ས་ཐེལ་ནག་པོས་འཚོས། ། མདའ་ལྷ་ཐེལ་
རངས་དཀར་ནག་རྣམས། །དུས་ད་རེས་མདའ་འདྲེན་འཛིན་པར་ཤོག ། ཁྲ་
འཁྱིལ་ལེར་མདའ་འབེན་གཏོར་བར་ཤོག ། ། ཁྱེད་གླིང་པའི་ཐུགས་ལ་དེ་ལྟར་
ཞོག ། །
ཅེས་ཟེར་ནས་མདའ་དང་པོ་འཕངས་པས། སྟོང་རིའི་རྩེ་ལ་དར་བེར་
རྒོད་གཤོག་འདྲ་བ་ཞིག་ཡོད་པས་དེའི་འགྲམ་ལ་ཐེབས་ནས་བྲག་བོང་བ་ཙམ་
ཞིག་གཏོར་ནས་རྡོ་ཧྲུལ་སྐྱ་འཐུལ་ལེ་བཏང་བ་མ་གཏོགས་མདའ་འབེན་ལ་མ་
ཕོག གཉིས་པ་འཕངས་པས་ལྷ་ཚངས་པས་རླུང་གི་གྲིབ་ཤིང་བཅོ་བརྒྱད་
བཙུགས་པས་མདའ་ ཤུགས་ཉམས་ནས་རི་རྩེར་སླེབས་མ་ཐུབ། དེའི་ ཐོག་
དར་རྗེ་ཁྱུང་ རྒྱལ་སེང་ སྟག་གིས་མཚོན་ལེབ་ཆེན་ ཤུགས་བརྡབ་མཛད་ཅིང་་་་
མགྱོགས་པ་སྟོང་རེའི་གོང་ནས་ཡོབ་ལངས་ཙམ་ཞིག་བརྒྱབ་སྟེ་མདའ་སྐྱེན་པོའི་
ལོ་རྒྱུས་དེ་འདྲ་མིན། དོན་མེད་བྲག་དཀར་གཏོར་བ་ལས། མདའ་འབེན་
གསུམ་དེ་ཐང་ལ་གཡུགས་དགོས། ཁྱོད་རྣམས་ཀྱིས་ལྟད་མོ་ལྟོས་ ཨང་ཟེར་
ཞིང༌། སེང་སྟག་ཨ་དོམ་གྱིས་གཟིག་ཤུབ་གཡོན་པའི་ནང་རྒྱུད་ནས་དུང་བ།ཞུ་
དཀར་མོ་རང་འགུགས་འཐེན། གཡས་སྟག་དོང་ཁྲ་མོ་ནང་ནས་མདའ་ཤ་
གཟན་སྒྲོ་དཀར་མ་གསུམ་གཞུ་སྟེང་དུ་བཞག་སྟེ་སེང་སྟག་གིས་གླུ་འདི་སྐད་ཅིག་
ཕུལ་སོང་། །
ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་ལྷ་
ཞིག་འབོད་ལེ་འདི། ། ལྷ་ཆོས་སྐུ་ལོངས་སྐུ་སྤྲུལ་སྐུ་གསུམ། །བྱིན་རླབས་ཅན་གྱི་
ལྷ་གསུམ་མཁྱེན། །མཁྱེན་གཟིགས་ཨ་ཕོའི་གླུ་སྣ་དྲོངས། །ས་འདི་དང་ས་ངོ་མ་
ཤེས་ན། །རྒྱ་ཨ་བསེ་གསེར་ཐང་ཁྲ་མོ་ཟེར། །རྟ་འདོ་ཆེན་མགྱོགས་དར་ལེན་ས་
200



ཟེར། ། ཕོ་རྒོད་པོས་དཔུང་བ་ངོམས་ས་ཟེར། ། མི་ང་འདྲ་ང་ངོ་མ་ཤེས་ན། །
ཤར་གླིང་དཀར་ནོར་བུའི་གཡང་རྭ་ནས། ། རྒྱ་བོད་གཉིས་ཀྱི་ས་མཚམས་་་་
ནས། ། རི་སྙིང་དང་འདྲ་བའི་མར་གཤམ་ནས། ། བྲག་རྡོ་རྗེ་འདྲ་བའི་གཡོན་
ཟུར་ནས། ། རྫོང་བཙན་མོ་དཀར་མོ་བཅུག་དཀྲིས་ཟེར། ། དཀར་མོ་བཅུག་
དཀྲིས་ནང་རྒྱུད་ནས། །དཔའ་མི་འགྱུར་གོང་ལ་གྲགས་ལེ་དེ། །ང་དར་རྗེ་ཁྱུང་
རྒྱལ་སེང་སྟག་ཟེར། །དར་སྡེ་ཁྲི་སྐོར་བཅོ་བརྒྱད་ཀྱི། །འགོ་འཛིན་དཔའ་བོ་ང་
རང་ཡིན། ། གནམ་ས་གཉིས་ལ་གྲགས་ལེ་དེ། ། གླིང་གི་དཔའ་རྟུལ་བརྒྱད་ཅུ་
ཡིན། ། བརྒྱད་ཅུའི་ནང་ནས་ང་རང་ཡིན། ། རྟ་མགྱོགས་པ་སྟོང་རིན་དར་་་་
དཀར་ཡིན། ། མཚོན་རྣོན་པོ་ སྡིག་པའི་ ཤ་ གཟན་ཡིན། ། གྲགས་པ་ཆེ་བ་དེ་་
གསུམ་ཡིན། །རྒྱ་ཡི་ཨ་རྒོད་དཔུང་རིང་ཁྱོད། །ཁ་བདེ་བའི་གཏམ་ཞིག་ཁྱོད་ལ་
གདའ། །རི་རབ་ལྷུན་པོ་དབུ་རྩེ་ནས། །ཁྱུང་ཆེན་བྱ་ཡི་རྒྱལ་པོ་ཁོང་། ། གཤོག་
དྲུག་འདབ་ཆགས་ལུས་ལ་བརྒྱན། ། འཛམ་གླིང་བསྐོར་བ་ལོས་ཀྱང་བསྐོར། །
དུག་སྦྲུལ་གཙུག་ནོར་ལེན་མི་རེད། ། དུག་སྦྲུལ་ཐང་ལ་ཨེ་ལུས་ཤེ། །འདྲེ་སྲིན་
འབྱུང་པོས་ལུང་པ་ཁེངས། །ཁེངས་ས་ནག་པོ་རྒྱ་ལ་རེད། །ལས་མ་དག་ས་ཆ་
འདི་ན་གདའ། །ད་ལོ་གླིང་དཀར་ཁྲ་མོ་ཡིས། ། རྒྱ་འདྲེ་ལྔ་བ་དགུ་བརྩེགས་
དེ། ། དབང་དུ་འདུས་ནས་ཟླ་ཤས་ སོང་། ། བྱིན་རླབས་སྐྱེས་བུས་གནང་ལེ་་་
ཡིན། །བྱ་རྨ་བྱ་རྒྱ་གར་ཡུལ་ལ་བསྡད། །ལུས་སྒྲོ་མདངས་འཛམ་གླིང་ཀུན་ལ་
ཁྱབ། ། ཚེ་བརྟན་བུམ་པའི་ཁ་བརྒྱན་ལ། ། མེད་དུ་མི་རུང་རྒྱུ་ཞིག་ཡིན། ། སྐུ་
འཛམ་གླིང་སེང་ཆེན་རྒྱལ་པོ་ ཁོང་། ། ཐུགས་འོད་ཟེར་ཉི་ ཟླ་གཉིས་ དང་་་་་་
མཉམ། ། ལྷོ་འཛམ་ གླིང་འདུག་སྐྱིད་ཡོང་བ་ལ། ། ཟེར་ཉི་ཟླ་མེད་ན་ག་ནས་
ཡོང་། ། རྒྱ་ཡི་བློན་ཆུང་ཁ་བདེ་ཁྱོད། ། ཁྱོད་མི་ཆུང་འཇོན་མེད་སྨྲ་མཁས་་་་
ཅན། །མདའ་དེ་འདྲ་འཕངས་ན་ངོ་རེ་ཚ། །གོང་དཔོན་པོས་མཐོང་ན་བཀའ་
བཀྱོན་ཡོང་། ། ཕ་ཁུ་བོས་མཐོང་ན་ཞེ་རེ་ཁྲེལ། ། སྡང་དགྲ་བོས་མཐོང་ན་སྙིང་
རེ་རྗེ། ། ཕོ་དཔའ་བོས་མཐོང་ན་ངོ་རེ་ཚ། །དུས་དེ་རིང་མདའ་ཞིག་ངེད་ཀྱིས་
201



འདྲེན། །གཞུ་མཆོག་དཀར་སྟེང་ལ་མདའ་གསུམ་ཡོད། །མདའ་དང་པོ་གཉན་
སྟག་བླ་མདའ་ཡིན། །གཉན་སྟག་དམར་པོས་ཁ་འཛིན་མཛོད། །མདའ་གཉིས་
པ་དུང་སྐྱོང་བླ་མདའ་ཡིན། ། དུང་སྐྱོང་དཀར་མོས་ཁ་འཛིན་མཛོད། །མདའ་
གསུམ་པ་ཀླུ་སྒྲུབ་བླ་མདའ་ཡིན། ། ཀླུ་སྒྲུབ་འོད་ཆུང་ཁ་འཛིན་མཛོད། །མདའ་
གསུམ་འབེན་ལ་མ་ཕོག་ན། །སྨྱུག་ཚིགས་གསུམ་བཟོས་ནས་ཅི་ལ་ཕན། ། སྒྲོ་
སྤུན་གསུམ་ ཐང་དཀར་རྒོད་སྒྲོ་ཡིན། ། སྨྱུག་ཚོགས་ གཅིག་མཁའ་འགྲོའི་བླ་་་
མདའ་ཡིན། ། ཚིགས་གཉིས་བླ་མའི་གྲུབ་མདའ་ཡིན། ། ཚིགས་གསུམ་དཔའ་
བོའི་བླ་མདའ་ཡིན། ། བལྟ་བསམ་ན་ཁྲ་ཆུང་མིག་གིས་ལྟོས། ། འདོ་བ་རྟ་ཡི་
མགྱོགས་དར་དང༌། །ཁྲོམ་གཤོམས་རྒྱུ་ངོམས་གཞི་ནས་ཡིན། །
ཅེས་ཟེར་ནས་མདའ་གསུམ་དེ་འུར་འཁྱིལ་ལེར་འཕངས་བས། སྟོང་རི་
རི་རྩེའི་མདའ་འབེན་གསུམ་དེ་ཐེའུ་རངས་དཀར་ནག་གསུམ་གྱིས་གྲུབ་པའི་ལྷ་
ཡི་སྲོག་ཤིང་ཡིན་པ་དེ་སེང་སྟག་གིས་དུམ་མེར་བཏང་སྟེ་མེ་ཡིས་འཇོམས་པ་
བཞིན་བསྲེགས་པར་གདའ། དེ་ནས་འདན་མ་དང་སེང་ སྟག་ གཉིས་སྤྱན་
ཕར་གཟིགས་ཚུར་གཟིགས་ཀྱིས་ཞལ་གད་རེ་ཤོར་བཞིན་དེ་རིང་སྐྱེན་ཚོད་ཀྱི་
ལྷག་མ་དེ་ཙམ་ཡིན་ཟེར་ནས་ཁོང་རྣམས་ཚུར་བྱོན་པའི་སྐབས་དེར། རྒྱ་ཡི་ཨ་
བསེ་ཐོག་རྒྱལ་གྱིས་རྒྱ་རྟ་ཟི་ར་འཕུར་ཤེས་ལ་མཛེས་པའི་སྒ་སྲབ་བཅོ་བརྒྱད་
སྤྲས། རིན་ཆེན་གྱི་རྒྱན་སྣ་ཚོགས་བརྒྱན་ནས་མགྱོགས་པའི་རྟ་ཕོ་རྒྱུགས་རེས་
དེ་རིང་ཡིན། ལྷོ་འཛམ་བུ་གླིང་དེ་བསྐོར་བ་སྐོར། མགྱོགས་ཞན་ཅི་གད་འ་
རིམ་བཞིན་བལྟ་ཟེར་བཞིན་རྟེའུ་ སྐྱ་བཅོ་བརྒྱད་ཀྱི་སྟེང་ལ་མིའུ་དུང་གི་ཐོད་
གཙུག་ཅན། རྨ་བྱའི་སྒྲོ་མདངས་ཡོད་པ་མི་བཅོ་བརྒྱད་ཀྱིས་རྟ་སྟེང་ནས་་
གཡས་སྒྱུར་དང་གཡོན་སྒྱུར་གྱི་བང་བསྒྲིགས་ནས་ཡོང་བ་དང༌། ཤར་ཕྱོགས་
གླིང་དཀར་ཁྲ་མོ་ནས་ཨ་དཔལ་གདོང་བཙན་དེས་མགྱོགས་པ་གཡུ་བྱ་རྟེའུ་སྔོན་
ལ་མཛེས་པའི་སྒ་སྲབ་བཅོ་བརྒྱད་སྤྲས། དཔའ་བོ་ཡིད་དུ་འོང་བ། ལྷ་ཡི་བུ་
དང་ཁྱད་མེད་ཞིག དཀར་ལ་དམར་གྱི་བརྒྱན་པ་ཞིག་བྱས་ནས་ཚུར་ཡོང་
202



ནས་རྒྱུ་རྟ་ཟི་ར་འཕུར་ཤེས་དང༌། ཨ་དཔལ་གཡུ་བྱ་གཉིས་པོས་ལྷོ་འཛམ་
གླིང་བསྐོར་བ་སྐོར་བའི་དུས་དེར་ཤར་བ་དང་། རྒྱ་རྗེ་ཀ་ར་ཀུན་ཀོན་གཙོས་
པ་ཐམས་ཅད་རྒྱ་ནག་རི་བོ་རྩེ་ལྔའི་རྩེ་རུ་རྒྱང་ཤེལ་བཙུགས་ནས་རྟ་མགྱོགས་
པའི་མགྱོགས་དར་སུས་ལེན་མིན་ལྟད་མོ་བལྟ་བར་བསྐྱོད་པ་དང༌། ཨ་དཔལ་
གདོང་བཙན་གྱིས་གཡུ་ས་པདྨ་རང་ཤར་གྱི་སྟེང་ནས་རྐང་པ་གཡོན་པ་ཡོབ་ལ་
མ་རེག་ཙམ་ལ་གླུ་ཞིག་ཕུལ་སོང་། །
ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། དུས་དེ་རིང་ལྷ་
ཞིག་འབོད་ལེ་འདི། །དཔའ་དགྲ་ལྷའི་ཁྲ་རྫོང་གོང་མ་ནས། ། སེང་སྟག་འོད་ཀྱི་
རྒྱལ་པོ་མཁྱེན། ། དཔའ་དགྲ་ ལྷའི་ཁྲ་རྫོང་བར་མ་ནས། ། དགྲ་ལྷ་དུང་སེང་་
དཔའ་ཁྲབ་མཁྱེན། ། དཔའ་དགྲ་ལྷའི་ཁྲ་རྫོང་འོག་མ་ནས། ། དགྲ་ལྷ་གཉན་
སྟག་དམར་པོ་མཁྱེན། །དགྲ་ལྷ་དགུ་ཁྲི་དགུ་འབུམ་མཁྱེན། །ཝེར་མ་སུམ་བརྒྱ་
དྲུག་ཅུས་གཟིགས། ། དུས་དེ་རིང་མི་རྟའི་གདོང་གྲོགས་མཛོད། །ས་འདི་དང་
ས་ངོ་མ་ཤེས་ན། །རྒྱ་ཡི་གསེར་ ཐང་ཁྲ་མོ་ཟེར། ། མཐོ་རྒྱལ་པོ་སྤྲོ་བའི་སྤྲོ་རྭ་
རེད། །ཕོ་དཔའ་བོ་དགའ་བའི་མདའ་རྭ་རེད། །སྨན་བུ་མོ་དགའ་བའི་གནས་
རྭ་རེད། ། མ་སྲུ་མོ་དགའ་བའི་ཆང་རྭ་རེད། ། ཕ་ཁུ་བོ་དགའ་བའི་གཏམ་རྭ་
རེད། །ཆུང་ཨ་ཉོག་དགའ་བའི་རྩེད་རྭ་རེད། ། མི་ང་འདྲ་ང་ངོ་མ་ཤེས་ན། །
ཤར་གླིང་དཀར་ནོར་བུའི་གཡང་རྭ་ནས། ། གནས་མཁའ་སྤྱོད་གྲུབ་པའི་ཞིང་
ཁམས་ནས། ། འཛམ་གླིང་ས་ཡི་ལྟེ་ བ་ནས། ། རོང་ཆེན་བཞི་ཡི་ཡར་གོང་་་་་
ནས། །དམག་གཡུ་འཕྲུ་ཅན་གྱི་བདག་པོ་དེ། །དཔའ་མི་འགྱུར་གོང་ལ་གྲགས་
ལེ་དེ། ། ང་སྣང་ངུ་ཨ་དཔལ་གདོང་བཙན་ཟེར། ། ཁ་ ཤས་སྣང་ངུ་ཁྲུམ་རྩེ་་་
ཟེར། ། ཉི་མ་དེ་སྔ་ཕན་ཆོད་ལ། །ང་མ་གྲགས་ས་དེ་ གཅིག་ཀྱང་མེད། ། ལྷོ་
འཛམ་བུ་གླིང་གི་མངའ་ཞབས་ལ། ། རྟ་མགྱོགས་པ་སྤུན་གསུམ་གྲགས་ལེ་དེ། །
རྒྱ་རྟ་ཟི་ར་འཕུར་ཤེས་གཅིག །ཨ་དཔལ་གཡུ་བྱ་རྟེའུ་སྔོན་གཉིས། །མན་
བཟའི་ཅོ་ཀ་ལྡིང་ཤེས་གསུམ། ། ལྷོ་འཛམ་བུ་གླིང་ལ་གྲགས་ལེ་རེད། །རྒྱ་རྟ་ཟི་
203



ར་འཕུར་ཤེས་དེ། ། མེ་ཡི་སྤུ་རུ་བཅུ་གསུམ་ཟེར། ། ཨ་དཔལ་གཡུ་བྱ་རྟེའུ་སྔོན་
དེ། ། མགྱོགས་པའི་སྤུ་རུ་བཅུ་གསུམ་ཟེར། ། མན་བཟའི་ཅོ་ཀ་ལྡིང་ཤེས་དེ། །
རླུང་གི་སྤུ་རུ་བཅུ་གསུམ་ཟེར། ། རྟ་རྐྱང་པོ་ཡན་གྱི་རྟ་གསུམ་ཟེར། ། སྨན་ཨ་
འབྲུག་ཡན་ལ་སྨན་གསུམ་ཟེར། །ཡུམ་ཆེན་འགོག་བཟའ་ལྷ་མོ་གཅིག ། སྟོང་
ཉིད་མགར་བཟའ་ཆོས་སྒྲོན་གཉིས། །ཟི་མའི་གཡབ་སྨན་རྒྱལ་མོ་གསུམ། །ཨ་
འབྲུག་ཡན་གྱི་སྨན་གསུམ་ཟེར། །གླིང་སེང་ཆེན་ཡན་ཆོད་ལྷ་གསུམ་ཡོད། ། ལྷ་
ཆོས་སྐུ་ལོངས་སྐུ་སྤྲུལ་སྐུ་གསུམ། །གླིང་གེ་སར་ཡན་ཆོད་ལྷ་གསུམ་ཟེར། །ཟེར་
བའི་གཏམ་དེ་དེ་འདྲ་གདའ། ། རྩ་རླུང་རང་དབང་ཐོབ་ལུགས་དང་། །དངོས་
ཡོད་དངོས་མེད་བསྡུར་བས་ན། ། རྟ་རྐྱང་པོ་ཡན་ལ་ག་ལ་སྲིད། ། སྐུ་སེང་ཆེན་
ལྷ་ཡི་བླ་མ་ཁོང༌། །རིགས་གསུམ་གཅིག་བསྡུས་རྣམ་སྤྲུལ་རེད། ། ཁོང་ཡན་ཆོད་
བླ་མ་ག་ནས་སྲིད། ། སྨན་འཕྱོར་མོ་སེང་ལྕམ་འབྲུག་མོ་དེ། །སྒྲོལ་མ་དཀར་མོའི་
རྣམ་སྤྲུལ་རེད། །སྨན་དེ་ཡི་ཡན་ལ་ག་ལ་སྲིད། ། དུས་ད་ལོ་རྒྱ་ཡི་ས་ཆ་ལ། །རྒྱ་
ཆུ་དགུ་འདུས་པའི་ཟམ་ སོ་རུ། ། གཏམ་མཁས་པའི་གོང་བ་ལེན་མི་དེ། །རྒྱ་
ཁྲིམས་དར་བུ་མོ་སྤུན་བདུན་གྲགས། །དོན་ཡང་སྙིང་མི་ཆུང་མ་དོ་ཐལ། ། བོད་
མི་ཆུང་བསམ་དོན་འགྲུབ་ནས་གདའ། ། མདའ་སྐྱེན་ཚོད་འདན་མས་བླངས་
ནས་གདའ། ། རྟ་མགྱོགས་ཞན་ཨ་དཔལ་ང་ལ་བབས། ། རྟ་མགྱོགས་ཞན་ཅི་
གདའ་དེ་རིང་བལྟ། ། རྟ་རྒྱུགས་ནས་མགྱོགས་དར་ང་ཡིས་ལེན། །རྒྱ་ནག་ཞིང་
ཆེན་བཅོ་བརྒྱད་དེ། ། གླིང་དཀར་པོའི་འོག་ལ་གཞུག་རྒྱུ་གྱིས། ། རྟ་བདག་ཁྱི་
བསྐོར་བྱ་རྒྱུ་གྱིས། ། རྒྱ་ནག་ཁྲིམས་ཆེན་གོང་མ་དེ། ། གླིང་དཀར་པོའི་ཕྱག་ལ་
འཛིན་རྒྱུ་གྱིས། ། རྒྱ་ནག་ར་འུ་ཆོས་རྫོང་དེ། ། དཀར་པོ་ཆོས་ལ་ བསྒྱུར་ རྒྱུ་་་
གྱིས། ། དེ་འདྲའི་རྒྱུན་བཞག་མ་བྱུང་ན། ། རྟ་ སྟོང་རྒྱུགས་བྱེད་པས་ཅི་ལ་་་་་
ཕན། ། རྒྱ་རྗེ་ཀ་ར་ཀུན་ཀོན་དང༌། ། བཤད་འདོད་རྒྱ་བཟའ་སྤུན་བདུན་་་་་
གཙོས། ། དེ་རིང་རྒྱང་ཤེལ་ལེགས་པར་བཙུགས། ། ལྷོ་འཛམ་ གླིང་བསྐོར་བ་
སྐོར་ལུགས་དེ། ། དེ་རིང་ཨ་ཕོས་སྟོན་ནས་ཡོང་། །གཡུ་བྱའི་བང་ཁ་ངོམས་རྒྱུ་
204



ཡིན། །རྒྱུགས་རྩལ་ཅི་གདའ་དེ་རིང་ལྟོས། །གོ་ན་རྣ་བའི་དཀྱིལ་ལ་ཞོག །
ཅེས་ཟེར་ནས་རྒྱ་རྟ་ཟི་ར་འཕུར་ཤེས་དང༌། ཨ་དཔལ་གཡུ་བྱ་རྟེའུ་སྔོན་
གཉིས་རླུང་འཚུབ་པ་ལྟར་སོང་། ཡུད་ཙམ་སོང་རྗེས་ཨ་དཔལ་གཡུ་བྱ་རྟེའུ་
སྔོན་དེ་རྨིག་པ་ས་ལ་མ་འདུད་ཙམ། རྒོད་ཐང་དཀར་རི་རྩེ་ནས་ཤ་ལ་རྔམས་
པ་ལྟར་སོང་ནས་ལྷོ་འཛམ་བུ་གླིང་དེ་བསྐོར་བ་བསྐོར་ནས་ཉིན་ཕྱེད་ཙམ་ལ་
འོད་འཁྱིལ་ལེར་རྒྱ་ནག་རི་བོ་གསེར་ཐང་དུ་རྟ་མགྱོགས་པར་རྔུལ་ཆུ་ཁྲུམ་མེ།
ཕོ་དཔའ་བོར་རླུང་སྒྲ་ཤིག་གེར་འབྱོར། ཇ་ཡུན་གསུམ་གྱི་ཐོག་ནས་རྒྱུ་རྟ་ཟི་
ར་འཕུར་ཤེས་དེ་འབྱོར་བ་དང་། ཁོང་རྣམས་རྒྱང་ཤེལ་ལྟ་བཞིན་རྩོད་ལེན་
བྱས་ནས་ཨ་དཔལ་གཡུ་བྱ་རྟེའུ་སྔོན་དེ་བྱ་དང་འདྲ་བ་འཕུར་ནས་སོང་བ་མ་
གཏོགས་རྨིག་པ་ས་ལ་འ དྲད་མི་གདའ་ཟེར་བ་དང༌། ཨ་དཔལ་ཚུར་ཡོང་ནས་
ངའི་རྟ་འདི་བྱ་ལྟར་འཕུར་བ་ཡིན་ན་གཤོག་པ་གར་ན་གདའ་ཞེས་དྲིས་པས།
རྒྱ་ཡི་བློན་ཆེན་ནོར་བུ་བསམ་འཕེལ་ གྱིས་ ཨ་ དཔལ་ལ་ཕྱག་གསུམ་ཕུལ་ནས་
ཐུགས་དང་ དགོངས་ པ་ མ་ ཚོམས་ ཤིག མགྱོགས་ པའི་ རྟ་ དེ་དེ་ འདྲ་ ཡིན།
ཡིན་ཀྱང་སང་སྔ་ཤར་གྱི་ཐོག་ཏུ་ཐེངས་གཅིག་མ་རྒྱུགས་པར་འགྲིགས་མི་གདའ་
ཟེར་ནས་ནོར་བུ་བསམ་འཕེལ་གྱིས་གླུ་ཐུང་ཐུང་ཞིག་ཕུལ་སོང་། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། སྐྱབས་ཆོས་
དང་སངས་རྒྱས་དགེ་འདུན་གསུམ། །གསོལ་བ་འདེབས་སོ་བྱིན་གྱིས་རློབས། །
འགྲོ་དྲུག་ཆོས་ལ་འགྱུར་བར་ཤོག ། ས་འདི་དང་ས་ངོ་མ་ཤེས་ན། ། རྒྱ་ཡི་
གསེར་ཐང་གོང་མ་རེད། །ང་འདྲ་ང་ངོ་མ་ཤེས་ན། །རྒྱུ་མི་འུ་ཆེ་ཡི་གདུང་རྒྱུད་
དེ། །ང་ཆོས་བློན་ནོར་བུ་བསམ་འཕེལ་ཟེར། ། གླུ་འདི་དང་གླུ་ངོ་མ་ཤེས་ན། །
ཕོ་དཔའ་བོའི་དཔའ་གླུ་ཐུང་ཐུང་རེད། །ས་ག་མ་ཡུལ་མི་ལེན་ཏེ། ། གླུ་རེ་རེ་མི་
ལེན་ཀ་མེད་རེད། ། སྐྱིད་ན་ཇ་ཆང་འཛོམས་གླུ་ཡིན། །སྡུག་ན་རང་སེམས་གསོ་
གླུ་ཡིན། ། དེ་རིང་གསོན་དང་དཔའ་རྟུལ་རྣམས། ། མཐོ་བ་སེང་ཆེན་མན་ཆོད་
གཅིག ། རྒོད་པོ་ཨ་ནུ་ཡན་ཆོད་ལ། །ཞུ་ཡོད་མིན་ཏེ་འདྲ་མ་ལ། །ད་ནང་རྟ་
205



ཕོ་རྒྱུག་པའི་དུས། །མགྱོགས་པ་ཟི་ར་འཕུར་ཤེས་དེ། །རླུང་བསེར་མ་བཞིན་དུ་
འཚུབ་ནས་ཐལ། །ཡིན་ཀྱང་ཨ་དཔལ་གཡུ་བྱ་དེ། ། རྒོད་ཐང་དཀར་བཞིན་དུ་
ལྡིང་ནས་ཐལ། ། དེ་ནས་གླིང་བཞི་བསྐོར་ཡོད་ཟེར། ། རྨིག་པ་ས་ལ་མ་འདྲུད་
ལེ། ། སྟོབས་རྫུ་འཕྲུལ་ཅན་ཞིག་ཨེ་ཡིན་བསམ། ། དོན་ཡང་སྙིང་མགྱོགས་ཞན་
མ་ཤེས་ཐལ། ། སྟོབས་ཀྱི་རྒྱ་རྗེ་མན་ཆོད་དང༌། ། རྒྱལ་རབས་བུ་མོ་ཡན་ཆོད་
ཀྱིས། །གསུང་བའི་ལོ་རྒྱུས་དེ་འདྲ་གདའ། ། ཞུ་ཕོད་མིན་དེ་འདྲ་མ་ཡིན། །ཞུ་
བ་རྒྱལ་པོའི་བུ་ལ་ཡོད། །ཞུ་རྟེན་མེད་ན་ཁྲིམས་དང་འགལ། །དར་མཚན་ཉི་མོ་
བདེ་ལེགས་དང༌། །ནོར་བུ་དགོས་འདོད་ཅི་ཡོད་གཉིས། །མེ་ཤེལ་ཆུ་ཤེལ་དེ་
དང་གསུམ། ། བོཌཱ་རྱ་ཡི་ནོར་བུ་བཞི། ། ཨ་དཔལ་ཁྱེད་ལ་རྟེན་འབྲེལ་་་་་་་་་
བསྒྲིགས། །ཐུགས་དགོངས་པ་མ་ཚོམས་ཞུ་རྒྱུ་ཡིན། །སང་གི་ཉི་མ་སྔ་ཤར་ཐོག
རྟ་ཐེངས་གཅིག་རྒྱུག་རོགས་ཞུ་རྒྱུ་ཡིན། །སྟོད་རྒྱ་གར་སྤོས་རི་ལྔ་ལྡན་དང་། །
རི་བོ་རྩེ་ལྔ་ཡང་སྟེང་ནས། ། རྒྱ་འཇམ་དཔལ་དབྱངས་ཀྱིས་སྤྱན་གྱིས་་་་་་་་་་
གཟིགས། ། མགྱོགས་ཞན་ཅི་གདའ་བལྟ་བས་ཆོག །རྒྱ་རྗེ་ཀ་ར་ཀུན་ཀོན་
དང༌། །འཛམ་གླིང་སེང་ཆེན་རྒྱལ་པོ་གཉིས། །བདེན་དོན་དབྱེ་འབྱེད་ཕྱེ་ནས་
ཡོང་། །ཐུགས་མངོན་ཤེས་མི་གསལ་ཅི་ལ་སྲིད། །ངེད་ཉིན་མོ་བདེ་ལེགས་དར་
མཚན་ལ། །དར་མགོ་བཀྲ་ཤིས་རྟགས་བརྒྱད་ཡོད། །དར་དཀྱིལ་རྒྱལ་སྲིད་སྣ་
བདུན་ཡོད། ། དར་མདའ་མུ་ཏིག་ཙོར་ལོ་ཡོད། ། གཡུ་བྱ་དེ་ལ་བརྒྱན་་་་་་
བསམ། །རྟ་གཡུ་བྱ་བང་ཁ་མགྱོགས་པ་ཤོག །གཡུ་སྒྲ་ནོར་བུ་རྒྱན་ཅིག་ལ། །
བིཌཱ་རྱ་ཡི་ཕྲ་ཡིས་བརྒྱན། ། རྒྱུན་དེ་ཚོ་འཛོམས་པའི་སྨོན་ལམ་ཡོད། ། ཕོ་ཨ་
དཔལ་རྟགས་མ་ངོམས་པ་དེས། །རྒྱ་གར་ནག་གཉིས་ལ་གྲགས་པར་ཤོག །གླུ་
མཐོལ་བ་བྱུང་ན་བཟོད་པར་བཞེས། ། ངག་འཆལ་བ་ སོང་ན་མཐོལ་ལོ་་་་་་
བཤགས། །
ཅེས་ཞུ་བའི་གླུ་དེ་ལྟར་ཕུལ་ཀྱང་། ཨ་དཔལ་གྱིས་མི་ཡོང་མདོག་མདོག་
བྱས་ནས་བསྡད། དཔའ་རྟུལ་གཞན་པས་ཅི་ཡང་མ་གསུངས། འགྲན་མེད་
206



སངས་རྒྱས་གེ་སར་ཁོང་དངོས་མེད་ཀྱིས་ཐོག་ནས་ཨ་དཔལ་ལ་ཁྱེད་ཀྱིས་སྔར་
ཤེལ་བྲག་གཏེར་སྒོ་འབྱེད་བའི་དུས་སུ་ང་ལ་རྟ་ཉིན་གཉིས་གཡར་རྩིས་བྱས་པས་
རྟེན་འབྲེལ་དེ་ནས་འཆུག་པ་ཡིན། སང་ཉིན་ཐེངས་གཅིག་མ་རྒྱུགས་ན་མི་
འགྲིགས་གསུངས། ཨ་དཔལ་གྱིས་སྔར་གྱི་གནས་ཚུལ་ཁྲ་ལྷང་ངེར་དྲན་ནས་
ད་ནི་སང་ཉིན་མ་རྒྱུགས་ཀ་མེད་རེད། ཡིན་ཀྱང་རྒྱ་ཡི་ཨ་བསེ་ཐོག་རྒྱལ་ལ་རྟ་
རྒྱུགས་ནས་མགྱོགས་དར་ལེན་པའི་དཔའ་གཏམ་མང་པོ་ཡོད་རུང༌། དེ་རིང་
ཚིག་གཅིག་ཀྱང་མི་གདའ་བསམ་ནས་མནལ་ལ་བཞུགས། སང་ཉིན་རི་རྩེར་
ཉི་མ་ཤར་བ་དང་རྟ་ཁ་ནུབ་ལ་གཏད་ནས་རྒྱུག་རྩིས་བྱེད་ཙ་ན། རྒྱ་ཡི་ཨ་བསེ་
ཐོག་རྒྱལ་གྱིས་ཟི་ར་འཕུར་ཤེས་ཀྱི་མུ་ཏིག་ཐོད་མགོ་ནས་བཟུང་སྟེ་ཨ་དཔལ་ལ་
གླུ་ཞིག་ཕུལ་སོང༌། །
ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
མཐོ་ནམ་མཁའ་དབྱིངས་ཀྱི་རྭ་བ་ནས། ། ཐུགས་རྗེ་འཕགས་པ་འཇམ་དཔལ་
དབྱངས། །དུས་དེ་རིང་དཔའ་བོའི་ཇུས་ལ་གཟིགས། ། རྒྱ་ནག་པོའི་བསྟན་པ་
དར་བར་ཤོག ། རྒྱ་སྟོང་ཁུན་རྒྱ་པོའི་འགྲོ་དོན་མཛོད། །ས་འདི་དང་ས་ངོ་མ་
ཤེས་ན། །རྒྱ་ཡི་གསེར་ཐང་ཁྲ་མོ་ཟེར། །མི་ང་འདྲ་ང་ངོ་མ་ཤེས་ན། །རྒྱ་དམར་ .
རྒྱུད་ཅན་དང་གསེར་རྒྱུད་ཅན། ། རྒྱུ་གསེར་རྒྱུད་ཅན་གྱི་མི་རྒྱུད་དེ། ། རྒྱ་ཡི་ཨ་
བསེ་ཐོག་རྒྱལ་ཟེར། །དུས་ད་ལོ་གནམ་ལོ་འདི་གསར་ཐོག ། ཕོ་ལོ་ཉི་ཤུ་རྩ་
བདུན་ཡིན། ། གནམ་ལོ་འདི་དང་རྩ་བརྒྱད་ཡིན། །རྒྱུ་ཞིང་ཆེན་བཅོ་བརྒྱད་
གྲགས་ལེ་ཡིན། །རྒྱ་རྟ་ཟི་ར་འཕུར་ཤེས་འདི། །ད་ལོ་ན་སོ་བདུན་པ་ཡིན། །
གནམ་ལོ་འདི་དང་བརྒྱད་པ་ཡིན། ། ལྷོ་འཛམ་གླིང་བསྐོར་བ་སྐོར་མི་ཡིན། །
གནམ་ས་གཉིས་ལ་གྲགས་ལེ་ཡིན། །གླིང་གི་སྣང་ཆུང་གྲགས་ཅན་མ། །ཡིན་ན་
ཨ་དཔལ་གླུ་ལ་ཉོན། །ཁྱེད་མགྱོགས་པ་གཡུ་བྱ་རྟེའུ་སྔོན་འདི། །འདབ་ཆགས་
བྱ་དང་འདྲ་ལེ་མ། ། རྨིག་པ་ས་ལ་མ་འདྲུད་ལེ། ། རྩ་རླུང་རང་དབང་ཐོབ་ལེ་
207



འདི། ། ཕོ་སུ་འདྲ་ཞིག་གིས་བཟོས་ལེ་རེད། ། རྟ་རྒྱུད་གང་ནས་ཆས་ལེ་རེད། །
གཟུགས་གཞི་རྐང་ལག་ཆགས་ཚུལ་ སོགས། ། གཞན་གྱི་རྟ་དང་མ་འདྲ་་་་་་་
གདའ། ། དཔེ་བཞག་ན་འདྲ་མ་འདི་འདྲ་གདའ། ། བྱ་འདབ་ཆགས་ ཐང་་་་་
དཀར་རྒོད་པོ་དེ། ། གཤོག་དྲུག་ནམ་འཕངས་གཅོད་ན་ཡང་། ། མཐོ་ནམ་་་
མཁའ་སྦར་གྱིས་མ་ཟིན་ན། ། མཁར་བྲག་རྫོང་མ་ལོག་ཀ་མེད་རེད། །བྱ་ཁྱུང་
ཆེན་བར་སྣང་ཁམས་ནས་ལྡིང་། ། ས་ནག་དུག་སྦྲུལ་ཆམ་ལ་ཕབ། །གཙུག་གི་
ནོར་བུ་སྦྱར་གྱིས་ལེན། །དབུས་རི་རྩེར་མ་བཞུགས་ཀ་མེད་རེད། །ད་ཁ་སང་ཉི་
མའི་སྔ་དྲོ་ལ། ། ཕོ་རྒོད་པོ་འདན་མ་བྱང་ཁྲ་དེས། ། མདའ་གསུམ་ནམ་མཁའི་
སྟེང་ལ་འཕངས། །ཉི་མ་ཉི་མཛོད་ནང་ནས་འཐེན། ། ཟླ་བ་ཟླ་མཛོད་ནང་ནས་
འཐེན། ། སྐར་མ་སྐར་མཛོད་ནང་ནས་འཐེན། ། རྒྱ་ནག་ཉི་ཟླ་འོད་ཀྱིས་ཁྱབ། །
མདའ་སྐྱེན་པོའི་མདའ་རྟགས་ལེན་ཡོད་ཟེར། ། རྟ་མགྱོགས་པ་རྒྱུག་མི་བང་ཁ་
ལ། ། ཕོ་ཁྱོད་དང་ང་རང་གཉིས་པོ་ཡིས། ། རྟ་ཕོ་མགྱོགས་ཞན་བསྡུར་བའི་་
དུས། ། མགྱོགས་ལུགས་གོམ་པར་བལྟ་ལོང་མེད། ། ཉིན་ཕྱེད་ཙམ་ནས་རྒྱ་ལ་
ལོག ། འཛམ་གླིང་བསྐོར་བ་བསྐོར་ཡོད་ཟེར། །བདེན་རྫུན་དབྱེ་བ་མ་ཤེས་
ཐལ། ། ང་རང་ཟི་ར་མི་རྟ་གཉིས། ། རྒྱབ་ལ་ལུས་ནས་ཡོང་བའི་དུས། ། ཧམ་
པའི་ཞུ་ཡོད་མ་ཡིན་ཏེ། །རེ་རེ་མ་ཞུ་ཀ་མེད་རེད། ། མཁས་པའི་ཆོས་ལ་ཡང་
སྐྱོར་མེད། །ཅི་ཡིན་དེ་རིང་བལྟ་བས་ཆོག ། ཐུགས་དགོངས་པ་མ་ཚོམས་ཨ་
དཔལ་ལགས། །གོ་ན་རྣ་བའི་དཀྱིལ་ལ་ཞོག །
ཅེས་གླུ་དེ་ལྟར་ཕུལ་བ་དང་། ཨ་དཔལ་གདོང་བཙན་དེ་ངོ་སྟོད་ཁྲོ་བོ་
ཁྲོ་ཁྲོ། ངོ་སྨད་ཁྲོ་མོ་དགའ་དགའ། ཁྲོ་བོ་བགེགས་ཀྱི་སྟེང་དུ་བཞུགས་པ་
ལྟར་གྱིས་ཡཱ་འོ་ན་དཔའ་གཏམ་མང་པོ་ཁྱོད་ལ་བཤད་རྒྱུ་གདའ། བདེན་རྫུན་
དབྱེ་བ་མ་ཤེས་པས། ཕོ་ཁྲམ་པས་ཁྲམ་གཏམ་བཤད་ལེ་ལ། ཆ་འཇོག་རྒྱུ་
རྡོག་པོ་གཅིག་ཀྱང་མེད། སྨན་ཁྲམ་པས་མགོ་སྐོར་བཏང་བའི་དུས། སྟག་
ཤར་པའི་ཀླད་པ་ཆུ་ལས་སླ། སྨན་བུ་མོས་གར་འགྲོ་གར་འབོད་རེད། ལས་
208



དེ་ཚོར་བདེན་པ་སུ་ཡིས་འཛིན། དེ་ལས་རྟ་རྒྱུགས་ན་ཁ་རུ་ཉིས་གཤིབ་བྱེད།
ཕོ་རྒོད་ན་དཔུང་བ་མཉམ་གཤིབ་བྱེད། མཚོན་རྣོ་ན་རྣོ་ངར་ཉིས་སྒྲིག་བྱེད་དེ་
འགྲོ་དགོས་གསུངས་ནས་ཐལ་འཚུབ་ཉིལ་ལེར་སོང་བ་ན། ཨ་དཔལ་གྱི་རྟ་ཡི་
རླུང་གི་འཁོར་ལོའི་ནང་དུ་རླུང་ལྷ་གསུམ་དེ་ཉིད་དུ་བསྐོར་སྟེ་རྒོད་ཐང་དཀར་
ཤ་ལ་རྔམས་པ་ལྟར་བཞིན་སོང་། ནུབ་བ་ལང་བརྒྱུད་ནས་ཡོང་བའི་དུས་རྒྱ་
ཡི་རྒྱལ་པོས་ལྷོ་ཕྱོགས་ནས་ སོ་བཙུགས་ནས་ཡོད་པ་དང་། ཨ་དཔལ་མི་རྟ་
གཉིས་དེ་གཡུ་འབྲུག་སྔོན་མོ་མཚོ་ནས་ལངས་པ་ལྟར་གྱིས་རྟ་མགྱོགས་པར་རྡུལ་
ཆུ་ཁྲུམ་མེ། ཧུར་སྒྲས་གནམ་ས་གཡུགས་སོང་བསམ་པ་ཞིག་བྱས་ནས་ཡོང་བ་
མཐོང་། ཇ་ ཡུན་ དགུ་ ཙམ་ སོང་ རྗེས་ ཟི་ ར་ འཕུར་ ཤེས་ གཞི་ ནས་ འབྱོར།
བྱང་ཕྱོགས་མངའ་ལྡན་ནས་ཡོང་བའི་དུས་ཨ་དཔལ་གཡུ་བྱ་དེ་དུག་སྦྲུལ་སྔོན་མོ་
མཚོ་ནས་ལངས་བ་ལྟར་ཡོང་བའི་སྐབས། རྒྱ་འཇམ་དཔལ་དབྱངས་ཀྱི་སྤྲུལ་
པ། རྒྱ་རྗེ་ཀ་ར་ཀུན་ཀོན་གྱིས་རྒྱང་ཤེལ་བཙུགས་ནས་བལྟས་ཡོད་པས་ཁོས་ཨ་
དཔལ་མི་རྟ་གཉིས་ སྔོན་ལ་ཡོང་བ་ངོས་ཟིན། ཤར་ཕྱོགས་ནས་ཡོང་བའི་
སྐབས་ནམ་མཁའི་སྟེང་ནས་གློག་འཁྱུག་པ་ལྟར་ཉིན་ཕྱེད་ཙམ་ལ་ཨ་དཔལ་མི་རྟ་
གཉིས་དེ་རྒྱ་ནག་གསེར་ཐང་ཁྲ་མོར་འབྱོར་བར་གདའ། ཇ་ཡུན་དགུ་ཙམ་
སོང་རྗེས་རྒྱ་རྟ་ཟི་ར་འཕུར་ཤེས་མི་རྟ་གཉིས་དེ་གཞི་ནས་འབྱོར་བ་དང་། ཨ་
དཔལ་གྱིས་རྟ་མགྱོགས་ཞན་མགྱོགས་དར་དེ་ཙམ་ཡིན། ཕོ་རྒོད་ཞན་ལོ་རྒྱུས་
ཅི་འདྲ་རེད་ཟེར་བ་དང་། དཔོན་བློན་རྒན་གཞོན་ཚང་མས་དེ་རིང་ཨ་དཔལ་
གཡུ་བྱ་མགྱོགས་སོ་ཟེར་ནས་ཁ་གཅིག་གྲགས་བྱུང་། དེ་ནས་ཨ་དཔལ་དེ་ཞལ་
འཛུམ་ཙམ་མཛད་དེ་སྟོང་འཇུག་མེད་པའི་གླུ་ཞིག་ཕུལ་སོང་། །
གླུ་ཨ་ལ་ཕ་ལ་ཕ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ལེན་ན་
བྱང་ཆུབ་བརྒྱུད་ནས་ལེན། ངག་འགུགས་ན་ སངས་རྒྱས་བསྒོམས་ནས་་་་་
འགུགས། ། གླུ་ འགོ་ ལྷ་དང་བླ་མས་འཚོས། ། གླུ་ སྐྱེད་མ་དང་མཁའ་འགྲོས་་་་
འཚོས། ། ཀླུ་མདའ་ཆོས་སྐྱོང་སྲུང་མས་གཟིགས། ། དཔའ་དགྲ་ལྷ་ཝེར་མས་ཁ་
209



འཛིན་མཛོད། །ལྷ་ཆོས་སྐྱོང་སྲུང་མས་གླུ་སྣ་དྲོངས། །ས་འདི་དང་ས་ངོ་མ་ཤེས་
ན། ། རྒྱ་ནག་གསེར་ཐང་ཁྲ་མོ་རེད། ། སྔ་སྔ་མོ་སྔར་གྱི་དུས་ཚོད་ལ། ། གོང་མ་
གནམ་བསྐོས་ཆགས་ས་དེ། ། ཐང་ཆེན་འདི་ལ་བཏགས་པ་ཟེར། ། ངས་ཉེ་མོ་
མིག་གིས་མ་མཐོང་སྟེ། །རྒྱང་རིང་པོའི་རྣ་བས་ཐོས་ཚུལ་ཡིན། ། ཕོ་ང་འདྲ་ང་
ངོ་མ་ཤེས་ན། ། ཤར་ཁྲ་བོ་གླིང་གི་ས་ཆ་ནས། ། གནས་མཁའ་སྤྱོད་གྲུབ་པའི་
ཞིང་ཁམས་ཀྱི། །ནང་གསང་བ་འདུས་པའི་དཀྱིལ་འཁོར་ནས། །གནམ་ལྕགས་
ཁྲོ་རྫོང་མཁར་ནང་ནས། ། ཕོ་རྒོད་པོ་ཨ་དཔལ་གདོང་བཙན་ཟེར། །ངས་དེ་སྔ་
ཉི་མ་ཕན་ཆོད་ལ། །སྟོད་རྒྱ་གར་རི་དང་རྒྱ་ནག་རི། །བར་གྱི་དབུས་གཙང་རུ་
བཞི་སོགས། ། ལྷོ་འཛམ་གླིང་བསྐོར་བ་མང་པོ་བསྐོར། ། རྟ་མགྱོགས་པ་གཡུ་བྱ་
རྟེའུ་སྔོན་ཟེར། ། རྟ་འདི་ཡི་ཡན་ལ་རྟ་འགའ་ཡོད། ། རྒྱ་གར་ཆོས་ཀྱི་རྒྱལ་ས་
ལ། །རྟ་མཆོག་མ་ཧ་བྷ་ལྷ་ཡོད། ། རྒྱ་ནག་རི་བོ་རྩེ་ལྔ་ལ། །ཆོས་རྟ་གཞོན་ནུ་བློ་
གྲོས་ཡོད། ། སྐུ་རྗེ་སེང་ཆེན་རྒྱལ་པོ་ལ། ། འདོ་བ་རྐྱང་རྒོད་འཕེལ་པོ་ཡོད། །ཕྱི་
ལ་དུད་འགྲོའི་རོ་ ཤུབ་ བཞེས། ། ནང་ལ་ སངས་ རྒྱས་ སྟོང་སྐུ་འཛོམས། ། སྐུ་་་
གསུང་ཐུགས་ཀྱི་སྤྲུལ་པ་རེད། །རྟ་དེ་འདྲ་ཡོད་ལེ་ཨེ་ཤེས་སོ། །རྟ་ཕོ་ཟེར་བ་དེ་
ཚོ་ཡིན། ། ཀུན་ལ་གྲགས་པའི་འདོ་བ་རེད། ། ང་རྒོད་པོའི་གཡུ་བྱ་རྟེའུ་སྔོན་
འདི། ། རྟ་དབྱར་གཉིས་ཐོག་ལ་གསར་བའི་དུས། ། བློན་འདན་མ་ཚང་ནས་
ཉོས་ལེ་ཡིན། ། ཁོག་སྟོད་གསེར་དང་མཉམ་ འཇལ་བྱས། ། ཁོག་སྨད་ དངུལ་
དང་དགུ་སྐོར་བྱས། ། སྐེད་པ་དར་ལ་ལོག་པོ་འཇལ། ། ཕྱི་མི་འགྱུར་ལྤགས་པ་
དངུལ་གྱིས་བཏུམས། ། ནང་མི་འགྱུར་ཟངས་ཁོག་གསེར་གྱིས་བཀང༌། ། རྟ་་
འདི་ལ་སྦྱིན་སྦྱིན་སྦྱིན་ལེ་ཡིན། །ལུག་གཡང་དཀར་ཁྱུ་ལ་ཁྱུ་འདེད་བྱས། །འབྲི་
ཟི་ཆུང་སྟོང་ལ་སྟོང་འདེད་བྱས། །མཛོ་ཁྱུང་དཀར་སྟོང་ལ་སྟོང་འདེད་བྱས། །
ནང་མི་མི་མགོ་བདུན་པོ་ལ། ། རྒྱབ་འཁུར་པོ་རེ་ལས་མ་གཏོགས་པའི། ། རྟ་ཕོ་
འདི་ལ་བསྟེར་ལེ་ཡིན། །མཐོ་སྲིད་པའི་རྩེ་མོ་མན་ཆོད་དང་། ། ཤི་དམྱལ་ཁམས་
བཅོ་བརྒྱས་ཡན་ཆོད་ལ། །རྟ་གཡུ་བྱ་ཟེར་ནས་གྲགས་ལེ་ཡིན། །རྟ་གཡུ་བྱ་རྒྱུག་
210



པའི་ཉིན་མོ་ལ། ། རྒོད་ཐང་དཀར་ཡིན་ཀྱང་གཤོག་རྩལ་ཉམས། ། ཉ་གསེར་
མིག་ཡིན་ཀྱང་ཐེ་ཚོམ་ཤོར། ། དབུས་རི་རྒྱལ་ཡིན་ཀྱང་ལྡེམས་སེ་འདར། ། ལྷོ་
འཛམ་གླིང་འུར་གྱིས་ཁེངས་ལེ་བཟོ། ། རེད་ཨེ་གདའ་དེ་རིང་ཁྱེད་ཚོས་་་་་་་
མཐོང་། ། ཤར་ནག་པོ་རྒྱ་ཡི་ ས་ཆ་ལ། ། མི་བཤད་འདོད་ཅན་དེ་མང་ཙམ་་་
གདའ། །གཏམ་རྒྱུད་ཆུ་ལས་རིང་དང་གཅིག ། དོན་མེད་སྟོང་གཏམ་མང་
དང་གཉིས། ། མི་འཇོན་འཇོན་མདོག་མཁས་དང་གསུམ། །རང་ཚང་མི་ཡིས་
འཕྱ་ཡུལ་རེད། །རྒས་པོས་འཕག་འཚག་རྒྱག་ལེ་དེ། ། ཁ་སོ་མིག་ཟུར་བརྡེབ་
འདོད་རེད། །རྒྱ་ནག་པོས་རྩོད་འདོད་མང་ལེ་དེ། །རྒྱལ་ཁ་གླིང་ལ་ཤོར་འདོད་
རེད། །གནའ་ མིའི་བོད་ཀྱི་ཟེར་སྲོལ་ལ། །བུ་ཕ་བསྟོད་མི་དགོས་དགྲ་ཡིས་
བསྟོད། །སྨན་མ་བསྟོད་མི་དགོས་གནས་ཀྱིས་བསྟོད། །དེ་ཨེ་བདེན་རྒོད་པོ་ཕ་
ཡི་བུ། ། རྒྱ་ནག་ར་འུ་ཆོས་རྫོང་འདི། ། ཕྱི་མི་འགྱུར་ས་རྡོས་རྩིགས་པ་་་་་་་
བརྩེགས། །ནང་མི་འགྱུར་གསེར་དངུལ་བརྒྱངས་ཡོད་ཟེར། །དཔྱད་བཞག་ན་
ལྷང་བུ་སྟོང་པ་འདྲ། ། རྒྱ་ཁྲིམས་དར་བུ་མོ་སྤུན་བདུན་དེ། །སྐྱེ་གཟུགས་ཙཱ་རིའི་
སྨྱུག་མ་ཟེར། ། བཟའ་རྒྱུ་སྐྱ་གཉིད་ཉུང་མ་རེད། ། སྐྱུག་འབོད་ཤུ་བོ་ངར་ངར་
བྱས། །མཛེས་མོའི་ཁྲོམ་ཆོད་ཕར་ཚད་རེད། །དེ་རིང་རྒྱ་ནག་ཁྲོམ་གཞུང་ལ། །
དང་པོ་མདའ་འགྲན་བྱས་པའི་དུས། ། མདའ་རྟགས་ གླིང་པས་བླངས་ནས་་་་
ཐལ། ། གཉིས་པ་རྟ་ཕོ་གོང་ རྒྱུག་བྱས། ། ཨ་ དཔལ་འཛམ་ གླིང་བསྐོར་ནས་་་
ཡོང༌། ། ཨ་ཟི་ཐོག་རྒྱལ་ཟེར་འདོད་ཆེ། ། གཡུ་བྱས་འཛམ་ གླིང་མ་བསྐོར་་་་་
ཟེར། ། རྟ་ཕོ་ཡང་དུ་རྒྱུག་པའི་དུས། ། བདེན་པའི་ལས་ཀྱི་ མཐའ་ མ་ལ། །
མགྱོགས་དར་གཡུ་བྱས་བླངས་ནས་ཡོད། །གོ་ན་རྣ་བའི་དཀྱིལ་ལ་ཞོག ། མ་
གོ་གླུ་ལ་འགྲེལ་བ་མེད། །
ཅེས་ཟེར་ནས་རྒྱ་རྟ་ཟི་ར་འཕུར་ཤེས་དང༌། ཨ་དཔལ་གཡུ་བྱ་རྟེའུ་སྔོན་
གཉིས་འཛམ་གླིང་བསྐོར་བ་བསྐོར་ནས་མགྱོགས་དར་ ཨ་ དཔལ་གཡུ་བྱས་་་་་
བླངས་སོང་ཟེར་ནས་རྒྱ་གླིང་གཉིས་བར་སྐད་གྲགས་ཆོད་པར་གདའོ། ། ། །
211



ལེའུ་བཅུ་གཅིག་པ།
མདོ་སྒྲོན་བུ་མོས་འོ་མཆོད་ཕུལ། །
རྒྱ་རྗེས་གླིང་རྒྱུར་འགྲན་ཟླ་བྲལ། ། །
ཁྲོ་ལུས་རྒྱ་འབངས་གཡེངས་སུ་བཅུག །
སྐྱེས་བུས་སྲིན་རོ་མེ་ལ་བསྲེགས། ། །
རྟ་རྒྱུགས་འགྲན་བསྡུར་གླིང་པར་ཐོབ་ཟིན་པས་གླིང་གི་རྒྱལ་བློན་ནང་
ནས་འབྲུ་དགའ་བདེ་ཆོས་སྐྱོང་བར་ནག བན་སེར་པོ་དཀོན་མཆོག་འབྱུང་
གནས། གླིང་ཡར་མཆོག་བླ་མ་དར་འབུམ། དཔའ་ཚ་ཞང་འདན་མ་བྱུང་
ཁྲ། དཔའ་ལ་མི་རྐྱང་དཀར་པོས་གཙོས་ཕྱོགས་དགུའི་དམག་དཔོན་རྣམས་
ཁྲ་འཁྱིལ་ལེར་ཡར་འཛོམས་པ་དང་། རྒྱ་ཁྲིམས་དར་བུ་མོ་སྤུན་བདུན་གྱིས་
རྒྱལ་བློན་སུམ་བརྒྱ་དྲུག་བཅུ། འབྲི་ནོར་རྟ་གསུམ་སོགས་དགུ་ཁྲི་དགུ་འབུམ་
གསེར་ཐང་ཁྲ་མོར་སྤུངས་ཏེ་འོ་མ་བཞོ་བ་དང༌། གླིང་ཕྱོགས་ནས་བྱ་ཤང་
པའི་བུ་མོ་མདོ་སྒྲོན་དེ། ཁྱུང་གི་གཤོག་པ་ཀྲབ་བེ། ཁོག་སྟོད་ལྷ་རིགས་ཤིག་
གེ སྐེད་པ་གཉན་རིགས་ཤིག་གེ ཁོག་སྨད་ཀླུ་རིགས་ཤིག་གེ གཡུ་ཡི་
ལིང་ཕྲེང་འཁྱིལ་ལེ། བྱུ་རུའི་ཙོར་ལོ་ཉིལ་ལེ། གཟི་ཡི་པ་ཊ་བཅུ་གསུམ་
འཛོམས་པ་ཞིག་བྱས་ནས་གཡས་ཀྱི་ཕྱོགས་ནས་གསེར་ཟངས་བརྒྱ། གཡོན་
གྱི་ཕྱོགས་ནས་དངུལ་ཟངས་བརྒྱ། དཀྱིལ་གྱི་ཕྱོགས་ནས་དུང་ཟངས་བརྒྱ་
བསྒྲིགས་ཏེ་ཕར་འགྲོ་གོམ་པ་རྟ་བརྒྱ་རི། མ་མཁའ་འགྲོའི་གར་སྟབས་སྤུངས་
སེ་སྤུངས། ཚུར་ཡོང་གོམ་པ་མཛོ་བརྒྱ་རི། མ་རིག་འཛིན་རྡོག་སྒྲ་ཤིག་གེས་
རྒྱ་ཚ་བརྒྱ། འབྲི་བརྒྱ། བ་མོ་བརྒྱ། མ་ཧེ་བརྒྱ། མཛོ་མོ་བརྒྱ་བཅས་
212



ལྷས་རར་བསྐོར་ཏེ་ལྷ་མོས་ཁྱུང་གི་གཡས་བཞོ་གཡོན་བཞོ་བྱས་ནས་ཤང་པའི་བུ་
མོ་མདོ་སྒྲོན་གྱིས་གླུ་ཞིག་ཕུལ་ལོ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་
ལྷ་ཞིག་འབོད་ལེ་འདི། ། ཤར་གཡུ་ལོ་བཀོད་པའི་ཞིང་ཁམས་ནས། ། དུང་ལོ་
འབར་བའི་གདན་སྟེང་ནས། ། ཐོག་གསེར་ལོ་བརྩེགས་པའི་ཁྲི་སྟེང་ནས། ། མ་
རྗེ་བཙུན་སྒྲོལ་མ་དཀར་སྔོན་རྣམས། ། དུས་དེ་རིང་མཁའ་འགྲོའི་གྲོགས་ལ་
བྱོན། །བྱང་ལས་རབས་རྫོགས་པའི་ཞིང་ཁམས་ནས། །མ་ཤེས་རབ་ཡུམ་ཆེན་
ཕར་ཕྱིན་མ། །ཐུགས་རྗེའི་འོད་ཟེར་ང་ལ་གཟིགས། །གནས་མཁའ་སྤྱོད་གྲུབ་
པའི་ཞིང་ཁམས་ནས། །འོག་མིན་ཅན་གྱི་ཕོ་བྲང་ནས། །མ་མཁའ་སྤྱོད་ལྷ་མོས་
ཐུགས་རྗེས་གཟིགས། ། མཁའ་སྤྱོད་མ་ཡིས་གླུ་སྣ་དྲོངསས། །ས་འདི་ས་ངོ་མ་
ཤེས་ན། ། ཤར་རྒྱ་ནག་བཀྲ་ཤིས་རྭ་བ་ཡི། ། མི་ཆེན་དཔོན་གྱི་གདན་ས་སྟེ། །
ཐང་ཆེན་པོ་གསེར་ཐང་ཁྲ་མོ་ཟེར། ། རྟ་འདོ་ཆེན་སྒ་སྲབ་སྟོད་ས་རེད། ། དྲེལ་
སྨུག་ཆུང་གདུང་ ཐག་འཐེན་ས་རེད། ། ཚོང་དཔོན་དབུ་འཕངས་བསྟོད་ས་་་
རེད། །སྨན་མཛེས་མོས་འཕྱོར་ངོམས་རྒྱག་ས་རེད། ། སྨན་ང་འདྲ་ང་ངོ་མ་ཤེས་
ན། ། སྐྱེ་བ་འདི་ཡི་སྔོན་མའི་དུས། ། འཁོར་བའི་དུས་ཟླ་མ་ཕོག་དུས། ། བག་
ཆགས་དྲི་མ་མ་འཁོར་དུས། །འོག་མིན་ཅན་གྱི་ཕོ་བྲང་ནས། །སྒྲོལ་མ་སྔོན་མའི་
སྐྱེ་བ་ཡིན། །ང་དེ་ནས་སྐྱེ་བ་ཚུར་ལོག་དུས། ། རི་རབ་ལྷུན་པོའི་ཁང་གཟིམ་
ནས། ། ཁྱུང་ཕོ་དགའ་འུ་གཞོན་ནུ་དང༌། ། མཁའ་འགྲོ་ཚེ་རིང་མཆེད་ལྔ་་་་
ཡིས། །ཁྱུང་སྒོ་ང་ནང་ནས་འཐེན་ལེ་དེ། །ང་ཤང་པའི་བུ་མོ་མདོ་སྒྲོན་ཟེར། །
མོ་ལོ་བཅོ་ལྔར་སོན་པའི་དུས། །དཀར་འོ་མའི་དྲོད་གཤེར་ཤེས་ལེ་ཡིན། །ཕོ་ལོ་
ལྔ་གསུམ་བཅོ་ལྔའི་ཐོག ། ཚྭ་ཚོང་པའི་ཚོང་ཚོད་ཐིག་ལེ་ཡིན། །ད་རེས་རྒྱ་ཡི་
ས་ཆ་ལ། ། བཙུན་མོ་ལྔ་བརྒྱས་མཐའ་ནས་བསྐོར། ། རྒྱ་བཟའ་སྤུན་བདུན་་་་
མདུན་ནས་བསྐོར། ། བུ་ཆུང་ཉིས་སྟོང་གཡས་ནས་བསྐོར། ། བུད་མེད་ཉིས་
སྟོང་གཡོན་ནས་བསྐོར། ། རྒྱན་འཕྲུལ་བའི་འཕྲུལ་རྩི་ངོམས་རྒྱུ་ཟེར། ། ངོམས་
213



པའི་མི་དེ་ཅི་འདྲ་ཡིན། །ང་འདྲ་ལོ་རྒྱུས་ཞུས་ཀྱང་ན། །གཟུགས་གཞི་འདི་ལ་
བལྟས་བས་ཆོག ། གཞོགས་གཡས་ཀྱི་ཕྱོགས་ནས་བལྟ་བའི་དུས། །ཁྱུང་གི་
གཤོག་ པ་ བརྐྱངས་ འདྲ་ ཡོད། ། གཡུ་ བྱུར་ གཉིས་ ཀྱིས་ བརྒྱན་ ནས་ ཡོད། །
གཞོགས་གཡོན་གྱི་ཕྱོགས་ནས་བལྟ་བའི་དུས། ། རྨ་བྱས་སྒྲོ་གུར་ཕུབ་འདྲ་་་་
ཡོད། ། མུ་ཏིག་དར་ལམ་བཅོ་བརྒྱད་ཡོད། ། རྒྱབ་ཀྱི་ཕྱོགས་ནས་བལྟ་བའི་་་
དུས། ། ཐང་དཀར་གཤོག་གུར་ཕུབ་འདྲ་ཡོད། ། གཟི་ཡི་ཆ་ལུང་བཅོ་བརྒྱད་
ཡོད། ། མདུན་གྱི་ཕྱོགས་ནས་བལྟ་བའི་དུས། ། ལྷ་མོའི་གར་ སྟབས་ཤིག་སེ་་
ཡོད། ། རྒྱན་དང་གཡུ་གོས་འཛོམས་ནས་ཡོད། ། བལྟས་བ་ཙམ་གྱིས་ཡིད་་་་་
དབང་འཕྲོག །དཀར་ས་དཀར་ལ་བལྟས་བས་ན། །གངས་ལ་ཉི་མ་ཤར་འདྲ་
ཡོད། ། ཉི་ཟེར་གངས་ལ་འཕྲོས་འདྲ་ཡོད། ། དམར་ས་དམར་ལ་བལྟས་བས་
ན། །མཚོ་ལ་མེ་ལྕེ་འཕངས་འདྲ་ཡོད། །མེ་འོད་ཟི་ར་འཚུབ་འདྲ་ཡོད། །ཕར་
འགྲོ་གོམ་པ་རྟ་བརྒྱ་རི། །གོམ་པར་རྟ་བརྒྱ་མི་རི་སྟེ། །མཁའ་འགྲོའི་གར་སྟབས་
ལིང་སེ་ལིང༌། །ཚུར་ཡོང་གོམ་པ་མཛོ་བརྒྱ་རི། ། གོམ་པར་མཛོ་བརྒྱ་མི་རི་སྟེ། །
རིག་འཛིན་རྡོག་བྲོ་ཤིག་སེ་ཤིག ། ལྡམ་མེ་ལྡེམ་མེ་དྲེལ་བརྒྱ་རི། །ལྡེམ་མེ་དྲེལ་
བརྒྱ་མི་རི་སྟེ། ། ཀླུ་མོའི་བྲོ་བརྡུང་སྤུངས་སེ་སྤུངས། །བལྟས་བ་ཙམ་གྱིས་ཡིད་
དབང་འཕྲོག ། ཡིན་པའི་བུ་མོ་དེ་འདྲ་ཡིན། །འབྱོར་སྐྱེ་ལོ་མཛེས་ལུགས་ཇི་
འདྲ་གདའ། ། སྐུ་གཟུགས་ཙཱ་རིའི་སྨྱུག་མ་ཡིན། ། དབུ་སྐྲ་སྦ་སྨྱུག་ཟིལ་མ་་་་་
ཡིན། ། དེ་རིང་ཉི་མའི་གདོང་གང་ལ། ། རྒྱ་མདོང་གསེར་མདོང་ཁྲ་མོ་གཅིག
རྒྱ་ལོ་གསེར་གྱི་པ་ཊ་ཉིས། །པ་ཊ་གཡུ་ཡི་ཁྱུང་འདུས་གསུམ། །གསེར་གྱི་རྒྱ་
མདོང་བརྒྱ་ཙམ་ཡོད། ། གསེར་ཟོ་དངུལ་ཟོ་དུང་ཟོ་སོགས། །བཞོ་མཁས་པའི་
བཞོ་མ་མདོ་སྒྲོན་ལ། །བཞོ་ཟོ་ལྔ་བརྒྱ་ལྷག་ཙམ་ཡོད། །བཞོ་ཟོམ་མུ་ཏིག་མཚར་
ལེ་ཡིན། །ཆུ་ལིང་གཟི་ཡི་ཕུང་མདུད་ཡིན། །དེ་རིང་ཉི་མའི་གདོང་གང་ལ། །
ཁྱུང་གིས་འོ་མ་གཡས་ནས་ བཞོ། ། འོ་མ་ གཡས་ནས་བཞོ་ལེ་འདི། ། དཀར་
ཚོགས་བསྟན་པ་དར་བའི་རྟགས། ། ཁྱུང་གིས་འོ་མ་གཡོན་ནས་བཞོ། །གཡོན་
214



བསྐོར་རྡོག་པ་ཆེན་པོའི་ནང༌། །བོན་སྲས་བསྟན་པ་དར་བའི་རྟགས། ། དཀར་
འོ་མའི་ཁ་ལོ་བསྒྱུར་ལེ་འདི། །དཀར་ཚོགས་དབུ་འཕངས་མཐོ་ལེ་ཡིན། །སྲིད་
པའི་ཉི་མ་ཤར་ལེ་ཡིན། ། དྲག་པོ་ཁྲག་འཐུང་མི་དགོས་ལེ། ། མཐོ་རིམ་སྐས་
འཛེག་རྙེད་ལེ་ཡིན། ། དུས་དེ་རིང་རྒྱ་རྗེ་དཔོན་བློན་རྣམས། ། བལྟ་བསམ་ན་
ལྟད་མོ་རྒྱང་ནས་ལྟོས། ། དཀར་འོ་མས་མཆོད་བསྟོད་བྱེད་པའི་དུས། ། བསེ་
རག་གནས་སྒོ་འཕོ་ངེས་ཡིན། །ཁ་ཕོར་རུ་འཁྱོག་ཚད་དོན་ནས་ཤོག ། ཞ་བོ་
ཐམས་ཅད་གོག་ནས་ཤོག ། ལོང་བ་ཐམས་ཅད་ཁྲིད་ནས་ཤོག ། ལྐུགས་པ་
ལག་བརྡབ་བྱས་ནས་ཤོག ། འཇའ་ཕོའི་ཁ་ལ་བླུགས་ནས་ཤོག །འོ་ཕུད་ཁ་
ནང་འགྲོ་དང་ཕན། ། བྱང་ཆུབ་ལུང་བསྟན་ཐོབ་ངེས་ཡིན། ། དེ་ཚོ་རྒྱ་མིའི་་
ཐུགས་ལ་ཞོག ། །
ཅེས་ གསུངས་ནས། མ་ ཧེ་ བརྒྱ་དང་། རྒྱུ་ཚ་ བརྒྱ། བ་ མོ་བརྒྱ།
མཛོ་མོ་བརྒྱ། འབྲི་བརྒྱ་བཅས་གཡས་བཞོ་གཡོན་བཞོ་བྱས་ནས་གསེར་་་་་
མདོང་དང༌། དངུལ་མདོང་ནང་དུ་བླུགས་པས། རི་རབ་འབར་བའི་ཁང་
གཟིམ་ནས་སྲིད་པའི་རི་བདུན་དང་མཚོ་བདུན་གྱི་བདུད་རྩི་ཁྱད་པར་ཅན་་་
རྣམས་ འཐིམ་ པར་ གདའ། དེ་ ནས་ མཐོ་ བ་ རྒྱ་ རྗེ་ ཀ་ ར་ ཀུན་ ཀོན་ དང༌།
དམའ་བ་སྤྲང་པོ། ཞ་བོ། ལོང་བ། ལྐུགས་པ། འཇའ་ཕོ། འཇའ་མོ་
བཅས་ཚང་མས་འོ་མས་མཆོད་པ་ཕུལ་ནས་རང་གིས་ཁ་གང་ཙམ་རེ་འཐུང་བས་
མིད་པ་དཀར་ནག་ཡལ་བ་དང་། བྱང་ཆུབ་ཀྱི་སེམས་ཐོབ། ལུས་ཀྱི་སྡུག་
བསྔལ་བྲལ་ནས་བདེ་བ་སྔར་ལས་ལྷག་པ་བྱུང་བར་གདའོ། །
དེ་ནས་སོག་གི་སྟག་ཁྲིད་རྒྱལ་པོ་དེ་སྟག་འཛུམ་ཆེན་ཞིག་ཁྲིད་ནས་སོག་
ཆས་ཡིད་དུ་འོང་བ་ཞིག་སྤྲས་ནས་དུང་དང་། རྒྱ་གླིང་། འཁར་རྔ། སིལ་
སྙན་སོགས་དཀྲོལ་ཏེ་ཤང་པའི་མདོ་སྒྲོན་ལ་གླུ་ཞིག་ཞུས་སོ། །
གླུ་ཨ་ལ་ཐ་ལ་ཐལ་རེད། །ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་
ལྷ་ཞིག་འབོད་ལེ་འདི། །རི་བོ་རྩེ་ལྔའི་ཕོ་བྲང་ནས། །འཇམ་དཔལ་དཀར་མོའི་
215



བཀའ་སྲུང་རྣམས། ། ཐུགས་མ་གཡེངས་ ཨ་ ཕོའི་ཁ་འཛིན་མཛོད། ། ས་འདི་
དང་ས་ངོ་མ་ཤེས་ན། ། རྒྱ་ཡི་གསེར་ཐང་གོང་མ་རེད། ། ང་འདྲ་ང་ངོ་མ་ཤེས་
ན། །རྒྱ་སོག་བྱེ་མ་ལ་ཁ་ནས། །བྱང་ཤམ་བྷ་ལ་ཡི་མར་གཤམ་ནས། ། རི་མཐོ་ཁ་
རླུང་ཆགས་ས་ནས། །མི་འགྱུར་གོང་ལ་གྲགས་ལེ་དེ། །རྒྱ་སོག་པོ་སྟག་ཁྲིད་སྦྱིན་
པ་ཟེར། ། ཤར་ཕར་ནས་ཡུལ་ཞིག་ཆགས་པ་དེ། །རྒྱ་དུ་རུ་ཁ་པའི་ས་ཆ་ཡིན། །
སྟོད་ཡར་ན་ཡུལ་ཞིག་ཆགས་ལེ་དེ། ། བྱང་སྒྲ་མི་སྙན་པའི་ས་ཆ་ཡིན། ། ནུབ་
ཡར་ན་ཡུལ་ཞིག་ཆགས་ལེ་དེ། ། ནུབ་བ་ལང་སྤྱོད་ཀྱི་ས་ཆ་ཡིན། ། དེའི་ནང་
ནས་སྦྱིན་པ་གོང་ལ་གྲགས། ། རྒྱ་ཕྱུག་པོས་སྟག་མོ་མི་ཟིན་ཏེ། ། སྟག་དམར་ཡག་
ཡ་ཡོ་བྱེད་མི་ལ། །ཕོ་ང་ཙམ་མ་གཏོགས་ཡོད་རབས་མེད། ། སོག་པོའི་སྟག་མོ་
འཛུམ་ཆེན་འདིར། །དམར་ཡག་གདུང་རྒྱུད་མ་ཆད་ལེ། ། སྟག་མོར་སྟག་ཕྲུག་
དགུ་ཙམ་འཁྲིད། ། སོག་སྟག་ཁྲིད་ཟེར་བ་དེ་ནས་བཏགས། ། སོག་སེར་པོའི་
བསྟན་པ་དེ་ནས་དར། ། སོག་ལ་རྒྱལ་ཕྲན་ཆེ་གསུམ་ཡོད། །ཆེ་བ་རང་ཡུལ་ལྷ་
སྐལ་ཟེར། ། འབྲིང་བ་དཀར་མོ་ ལྷ་ རྫོང་ཟེར། ། ཆུང་བ་དཀར་ཚོགས་རྒྱལ་་་
མཚན་ཟེར། ། རྒྱལ་ཕྲན་གསུམ་གྱི་ནང་རྒྱུད་ལ། ། བློན་རབ་སུམ་བརྒྱ་དྲུག་ཅུ་
ཡོད། ། མཛངས་མ་རྩིས་ན་གྲངས་ཀ་མེད། །ད་སོག་གི་ལོ་རྒྱུས་དེ་ཙམ་ཡིན། །
དུས་ད་ལོ་ནག་པོ་རྒྱ་ཡི་སར། ། གླིང་སེང་ཆེན་རྒྱ་ལ་ཕེབས་གདའ་ཟེར། ། སོག་
སྟག་ཁྲིད་ང་རས་ཨེ་མཇལ་བསམ། ། ཚེ་སྔ་མོ་སྔར་གྱི་དུས་ཚོད་ལ། ། ཤར་ཟི་
མའི་རྟག་གཡང་ཕབ་པའི་དུས། །ཁྲི་ཚ་རྒྱ་སྟག་རྟུལ་བའི་ཆེད། ། ཇོ་རུ་ཐེངས་
གཅིག་ང་སར་བྱོན། ། སྟག་མོ་ཉིན་གཅིག་གཡར་ནས་སོང་། ། དེ་མ་གཏོགས་
ཞལ་རས་མ་མཇལ་ ཐལ། ། གནའ་མིའི་གཏམ་ལ་འདི་འདྲ་ཡོད། ། སྔོན་མོའི་
མཚོ་ནང་ཀླུ་རྒྱལ་བཞུགས། ། ཀླུ་རྒྱལ་འགྱིང་ལུགས་ ཅི་ ཡིན་དེ། ། ཕོ་ བསོད་
ནམས་ཅན་ཞིག་མ་གཏོགས་པའི། ། དེ་མིན་ཀླུ་རྒྱལ་མཇལ་རབས་མེད། ། སྟེང་
གི་ཆུ་སྤྲིན་ལྷ་མོ་དེ། །ཡོད་པ་ཀུན་གྱིས་ཤེས་ན་ཡང་། །ཕོ་རྟོགས་པ་ཅན་ཞིག་མ་
གཏོགས་པའི། ། དེ་མིན་ལྷ་མོ་མཇལ་རབས་མེད། ། གླིང་རྗེ་སེང་ཆེན་རྒྱལ་པོ་
216



ཁོང༌། ། བདུད་ཆེན་དབང་དུ་འདུ་མི་རེད། ། ཡོད་པ་ཀུན་གྱིས་ མཁྱེན་ན་་་་་་
ཡང༌། །ཕོ་ང་ཙམ་མ་གཏོགས་མཇལ་མྱོང་མེད། །བྱང་ཤང་པའི་བུ་མོ་མདོ་སྒྲོན་
ཁོང་། ། དཀར་འོ་མའི་མཆོད་པ་དེ་རིང་ཕུལ། །ལས་དེ་ལས་བཟང་ཞིག་ཅི་ལ་
ཡོད། །ངས་དེ་རིང་ཉི་མའི་གདོང་གང་ལ། ། གསོན་དང་ཞུ་རྒྱུ་ཨེ་འདྲ་ཡོད། །
རིན་ཆེན་དར་ལ་གྲངས་མེད་ཡོད། །དར་ཆེན་མེ་ལིང་དམར་པོ་ཡོད། ། དར་
ཆེན་ཆུ་ལིང་སྔོན་པོ་ཡོད། །དར་ཆེན་གསེར་ལིང་སེར་པོ་ཡོད། །དར་དམར་བྱུ་
རུའི་མདོག་ཅན་ཡོད། །གོས་ཆེན་ལྕགས་ནག་མདོག་ཅན་ཡོད། །དཀར་སེར་
དམར་ལྗང་གང་ནས་ཡོད། ། དུང་དང་རོལ་མོ་འཁར་རྔ་གསུམ། །རྒྱུ་སྦུག་སོག་
སྦུག་ལ་སོགས་པ། ། སིལ་སྙན་རོལ་མོ་སྒྲ་དབྱངས་བཅས། ། དུས་དེ་རིང་རྟེན་
འབྲེལ་བཟང་བའི་ཆེད། །གླིང་རྒྱལ་བློན་རྣམས་ལ་འབུལ་བས་ཆོག ། ད་རུང་
ལྟད་མོ་བལྟ་རྒྱུ་ལ། །རྒྱུ་ཆས་སོག་ཆས་ལ་སོགས་པ། ། ཆས་རབས་མི་གཅིག་དགུ་
བརྒྱ་ཡོད། ། གླུ་དང་གར་དང་བྲོ་དང་གསུམ། ། སྣང་བ་སྤྲོ་བྱེད་རྡུང་ནས་་་་་
ཡོང་། །དེ་ཚོར་ལྟད་མོ་བལྟ་རྒྱུ་ཡོད། །ད་རུང་དེ་བས་ཅི་ལ་ཚད། ། རྒྱ་ཞིང་ཆེན་
དཀོར་མཛོད་བཅུ་གསུམ་ནང་། །ལྟད་མོ་ལྟོས་དང་འགའ་རེ་ཡོད། ། མགོ་བྱུར་
རྨོག་ཅན་ལ་དགུ་བརྒྱ་ཡོད། ། ལུས་བྱུར་ཁྲབ་ ཅན་ལ་དགུ་བརྒྱ་ཡོད། ། མགོ་་
ལྕགས་རྨོག་ཅན་ལ་དགུ་བརྒྱ་ཡོད། །ལུས་ལྕགས་ཁྲབ་ཅན་ལ་དགུ་བརྒྱ་ཡོད། །
མགོ་སྒྲོ་མདོངས་ཅན་ལ་དགུ་བརྒྱ་ཡོད། །རྒྱ་དུང་ཏོག་ཅན་ལ་དགུ་བརྒྱ་ཡོད། །
རྒྱ་ཤེལ་ཏོག་ཅན་ལ་དགུ་བརྒྱ་ཡོད། །རྒྱ་མིག་འཕྲུལ་བྱེད་མི་དགུ་བརྒྱ་ཡོད། །རྒྱ་
རྗེ་སྟོང་ཁུན་རྒྱལ་པོ་ལ། ། རྒྱ་ལྕམ་ལོ་ཅན་ལ་གྲངས་ཀ་མེད། །དེ་ཚོ་རིམ་བཞིན་
བལྟས་བས་ཆོག །རྒྱ་མི་ཆེན་དཔོན་པོ་མི་གསུམ་གྱི། །གསེར་གྱི་མཎྜལ་བཅུ་
གསུམ་ནང༌། །དར་ཕྲུག་རས་གསུམ་ལ་སོགས་པ། ། རིགས་མི་གཅིག་ནོར་བུ་རྩ་
བདུན་ཡོད། །གླིང་རྒྱལ་བློན་རྣམས་ཀྱིས་གཟིགས་རོགས་མཛོད། །
ཅེས་གླུ་དེ་ལྟར་ཕུལ་བ་དང་། གླིང་དཔའ་རྟུལ་ཚང་མས་རྒྱ་ནག་ཁྲོམ་
གཞུང་དཀྱིལ་གྱི་རྒྱུ་གང་ལ་བལྟས་ཀྱང་། ་གླིང་པས་ཁ་ཡ་ཡོང་བ་ཁག་ཙམ་
217



གདའ་ཟེར་བ་ཞིག་བྱུང༌། ཕ་སྤྱི་དཔོན་རོང་ཚ་ཁྲ་རྒན་གྱིས། དེ་རིང་འདི་
འདྲ་མ་བྱེད་ ཨ་ནུ་རྣམས། ། དང་པོ་ལུས་བྱུར་ ཁྲབ་ ཅན་དང་བྱུར་རྨོག་ ཅན།
དུང་ཁྲབ་ཅན་དང་དུང་རྨོག་ཅན། གཟི་ཁྲབ་ཅན་དང་གཟི་རྨོག་ཅན་ གྱི་
དཔའ་རྟུལ་བཅུ་གསུམ་རེ་དོན་ནས་ཤོག ཚན་གྲངས་བརྒྱ་དང་བརྒྱད་ཅུ་
གཡས་ནས་བསྒྲིགས་ནས་ཤོག གཡོན་ནས་ ཨ་བསེའི་གཡུ་ཁྲབ་ གྱོན་མི་ལ།
དགའ་བདེ་འོག་ནས་འཛུལ་ནས་ཤོག བར་ནས་དཔའ་ལྷ་བྱོན་ནས་ཤོག
སྟེང་ནས་འདན་མ་བྱོན་ནས་ཤོག དེ་རིང་ཨ་བསེའི་གཡུ་ཁྲཔ་སྟོན་དགོས་
གསུངས་པ་དང་། ཁོང་གསུམ་ གྱིས་ ཨ་བསེའི་གཡུ་རལ་གྱོན་ནས་ དོན་ པ་་
དང༌། །གཡུ་ཁྲབ་མགོ་བོའི་སྟེང་ནས་གཡུ་ཡི་ལྷས་མོ་སྔོ་ཤིག གཡུ་ཕོ་རལ་ལ་
ཕོ་ འདོམ་འདོམ་པ་བཅོ་བརྒྱད། མོ་རལ་ལ་མོ་འདོམ་འདོམ་པ་བཅུ་དགུ།
གཟི་ཡི་འཇའ་ཚག་སུམ་བརྩེགས། བྱུ་རུའི་ལི་ཤམ་ཆ་རེ། དུང་གི་སྣམ་བུ་
སུམ་བརྩེགས། གཟི་ཡི་ ཨ་ མོ་ལིང་ཆེན། མུ་ཏིག་རྡོག་ཁུར་ བཅོ་ བརྒྱད།
དེ་བསྟན་པས་རྒྱ་ནག་རྒྱུ་ཡིས་དེ་ལ་དོ་མ་ཐུབ། དེ་ནས་བྱུར་ཁྲབ་བྱུར་རྨོག་
དང་། དུང་ཁྲབ་དུང་རྨོག གཟི་ཁྲབ་གཟི་རྨོག་བཅས་གླིང་གི་ལྷ་ཕྲུག་་་
རྣམས་ཀྱིས་གྱོན་ཞིང་རྩེད་མོ་རྩེ་ནས་བསྟན། དེ་ནས་སྐྱེ་ཡག་ཉི་མ་རང་ཤར་
གྱིས། ཀུན་ལ་གྲགས་པའི་ནོར་བུ། ལྷོ་ཤིང་ཁྲི་རྒྱལ་པོའི་ཁ་ཟོག ནོར་བུ་
དགའ་བ་གཡང་འཁྱིལ་དེ་གསེར་གྱི་མཎྜལ་ནང་དུ་ཚུར་བླངས་ཏེ་གཡུ་ཡི་སླ་ང་
ཞིག་གི་ནང་དུ་འོ་མ་རྒྱ་མཚོ་འཁྱིལ་འདྲའི་ནང་དུ་ནོར་བུ་དེ་བཞག་པས། སྐྱེ་
ཡག་ཉི་མ་རང་ཤར་གྱི་ཞལ་རས་དེ་གངས་ལ་ཉི་མ་ཤར་འདྲ། ཉི་མའི་འོད་
ཟེར་ཕོག་འདྲ། ནོར་བུ་མེ་ལྕེ་འབར་འདྲ་བྱུང་བས། རྒྱ་ནག་གི་རྒྱལ་བློན་
ཚང་མ་ཁྲི་ཐོག་ནས་གན་རྐྱལ་ལོག་ནས་ནོར་བུ་འདི་འདྲ་ཡོད་པ་མཐོང་མ་མྱོང་
ཟེར་བཞིན་ཧ་ལས་ནས་ལྷོ་འཛམ་བུ་གླིང་ལ་གླིང་རྗེ་གེ་སར་རྒྱལ་བློན་ལ་མ་
གཏོགས་ནོར་བུ་འདི་འདྲ་སུ་ལ་ཡོད། ད་ངེད་རྒྱུ་ཡི་རྒྱུ་ནོར་གྱིས་གླིང་ལ་རྒྱུ་
བསྡུར་ཐུབ་མ་ཐལ་ཟེར་ནས་ཁ་གཅིག་གྲགས་བྱུང༌། དེ་ནས་སྐྱེ་ཡག་ཉི་མ་
218



རང་ཤར་གྱིས་རྒྱ་ཁྲིམས་དར་བུ་མོ་སྤུན་བདུན་དང་། རྒྱལ་པོའི་བཙུན་མོ་ལྔ་
བརྒྱ་བཅས་ལ་གླུ་འདི་འདྲ་ཞིག་ཕུལ་སོང་།
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། ཐེངས་་
གསུམ་ངག་གི་འགུགས་ལུགས་རེད། ། དུས་དེ་རིང་གླུ་ཞིག་ལེན་ལེ་འདི། ། གླུ་
མགོ་འགྱིང་ཞིང་འགྱིང་ནས་ལེན། ། ལྷ་ཆེན་ཚངས་པ་འགྱིང་ཞིང་འགྱིང་། ། གླུ་
སྐེད་འཚུབ་ཅིང་འཚུབ་ནས་ལེན། །གཉན་ཆེན་སྐུ་ལྷ་འཚུབ་ཅིང་འཚུབ་། ། གླུ་
མདའ་མཐའ་ཞིང་མཐའ་ནས་ལེན། ། ཀླུ་རྒྱལ་གཙུག་ན་མཐའ་ཞིང་མཐའ། །
མཐའ་དབུས་མེད་པའི་གླུ་ཞིག་ལེན། །ས་འདི་ས་ངོ་མ་ཤེས་ན། །ཤར་རྒྱ་ནག་
བཀྲ་ཤིས་རྭ་བ་ཡི། །རྒྱ་ཡི་གསེར་ཐང་ཁྲ་མོ་རེད། ། ང་འདྲ་ང་ངོ་མ་ཤེས་ན། །
ཕོ་རྒོད་པོ་གོང་ལ་གྲགས་ལེ་དེ། །ང་སྐྱེ་ཡག་ཉི་མ་རང་ཤར་ཟེར། ། ལྷོ་འཛམ་བུ་
གླིང་ལ་གྲགས་ལེ་ཡིན། ། དུས་དེ་སྔ་ཉི་མ་ཕན་ཆོད་ལ། ། སྟོད་རྒྱ་གར་ཡུལ་ལ་
འགྲོ་ཡང་མྱོང་། ། སྟོད་རྒྱ་གར་ཆོས་སྒོ་གོང་མ་ལ། ། མགོ་ཞྭ་སེར་ཅན་ལ་དགུ་
བརྒྱ་གདའ། ། མགོ་སེར་ཐིག་ཅན་ལ་དགུ་བརྒྱ་གདའ། ། དགོན་གྲྭ་ཚང་ཁྲག་
མཚོ་འཁྱིལ་འདྲ་གདའ། ། སྐྱེ་ཡག་ལེ་ང་ལ་མ་དོ་ཐལ། །དེ་ནས་ཁ་ཆེའི་ཡུལ་ལ་
སོང་། །ཁ་ཆེ་བལ་པོ་འོལ་ཁ་གསུམ། །མཛེས་པའི་བུ་མོ་འགའ་རེ་གདའ། །སྐྱེ་
ཡག་ལེ་ང་ལ་མ་དོ་ཐལ། །ང་ཕར་སོང་སྟག་གཟིག་ཡུལ་ལ་སོང་། ། སྟག་གཟིག་
ནོར་གྱི་རྒྱལ་པོ་ལ། ། མི་སྐྱ་ཕོ་མོ་མང་པོ་གདའ། །སྐྱེ་ཡག་ལེ་ང་ལ་མ་དོ་ཐལ། །
ང་དེ་ནས་སོག་པོ་ཡུལ་སོང་། །སོག་བྱེ་མ་སྟག་སྒོ་གཉའ་འོག་གསུམ། ། གྲགས་
པའི་ཕོ་སྐྱ་མང་པོ་གདའ། ། སྐྱེ་ཡག་ལེ་ང་ལ་མ་དོ་ཐལ། །ཨ་གྲགས་བྱེ་རི་ཞང་
ཞུང་གསུམ། །རྒྱལ་ཁག་ཆེ་གསུམ་ནང་རྒྱུད་ལ། ། མི་སྐྱ་ཕོ་མོ་མང་པོ་གདའ། །
སྐྱེ་ཡག་ལེ་ང་ལ་མ་དོ་ཐལ། །རི་མི་ནུབ་ཡུལ་གྱི་རྒྱལ་ས་ལ། ། མི་སྨད་དར་སྨན་
རྒྱལ་མོ་གཅིག །མི་སྟོད་ལྷ་ཀླུ་སྒྲོལ་མ་གཉིས། །སྦེ་རའི་བུ་མོ་དུང་ལོ་གསུམ། །
བུ་མོ་སྤུན་གསུམ་སྤེབས་ནས་བྱུང་། །ང་སྐྱེ་ཡག་མག་པ་འདུག་དགོས་ཟེར། །ང་
སྐྱེ་ཡག་བློ་ལ་མ་བབས་ཐལ། ། ཤར་སྨུག་གུ་ཡུལ་དང་གངས་རི་ཡུལ། ། མཐའ་
219



སུམ་པ་ཡུལ་དང་འུ་ཟི་ཡུལ། །བྱང་གྲུ་གུ་ཐོག་རྒོད་རྒྱལ་ས་བཅས། །ང་སྐྱེ་ཡག་
མ་འགྲོ་ས་གཅིག་མེད། སྐྱེ་ཡག་ལེ་ང་ལ་མ་དོ་ཐལ། །དུས་ད་ལོ་ནག་པོ་རྒྱ་ཡི་
ས། ། རྒྱ་ཁྲིམས་དར་བུ་མོ་སྤུན་བདུན་དང༌། ། རྒྱ་རྗེའི་བཙུན་མོ་ལྔ་བརྒྱ་་་་་་
བཅས། ། སྐྱེ་ཡག་ལེ་ང་ལ་ཨེ་དོ་ཞེ། ། དོ་ན་དེ་རིང་བསྡུར་བས་ཆོག ། ཤར་
གླིང་དཀར་ནོར་བུའི་གཡང་རྭ་ལ། །མཛེས་ཐག་ཆོད་བུ་མོ་སྤུན་གསུམ་ཡོད། །
སྐྱ་ལོའི་སེང་ལྕམ་འབྲུག་མོ་གཅིག ། བྱང་ཁྲི་ཤོག་མན་བཟའ་འབུམ་སྒྲོན་
གཉིས། །མོན་བཟའ་མེ་ཏོག་ལྷ་མཛེས་གསུམ། ། དེ་ཡན་ཆོད་འཛམ་གླིང་དོན་
རྒྱུ་མེད། ། མ་ཕུབས་དེ་རིང་རྒྱ་ཡུལ་ལ། ། ཉི་མའི་ཉི་ཟེར་ཆེ་དང་གཅིག །
བར་སྣང་རླུང་འཚུབ་ཆེ་དང་གཉིས། ། ས་གཞིར་བརླན་གཤེར་ཆེ་དང་་་་་་་
གསུམ། །རྒྱ་ཡུལ་རླངས་བཙོས་ཆེ་དང་བཞི། ། གླིང་དཀར་པོ་ཁྲི་ལ་འཁོད་དང་
ལྔ། །སྐུ་སེང་ཆེན་གཟི་མདངས་ཆེ་དང་དྲུག ། ང་སྐྱེ་ཡག་རྣམ་པ་མཛེས་དང་
བདུན། །བདུན་འཛོམས་རྟེན་འབྲེལ་འགྲིགས་ནས་ཐལ། །ནོར་བུ་དགའ་བ་
གཡང་འཁྱིལ་འདི། །དུས་དེ་རིང་ནག་པོ་རྒྱ་ལ་བསྟན། ། ཁྲོམ་ཆེན་པོའི་གོང་བ་
དེ་རིང་བཤགས། ། མིག་ཁྲ་ཆུང་ཡོད་ན་འདི་ལ་ལྟོས། ། སྐྱབས་དངོས་གྲུབ་་་
དགོས་ན་འདི་ལ་ཞུས། །ནོར་བུ་དགའ་བ་གཡང་འཁྱིལ་འདི། །གོང་མ་ལྷ་ཡི་མ་
ཐོབ་ལ། ། དགའ་བོ་ཀླུ་ཡི་མ་རག་ལེ། ། ཁམས་གསུམ་འདི་ཡི་མངའ་ཞབས་་
ལ། །སུ་དང་གང་གིས་དོ་ལེ་མིན། ། དོ་ལེ་ཨེ་གདའ་དེ་རིང་ལྟོས། ། དུས་ད་ལོ་
ནག་པོ་རྒྱ་ཡི་སར། ། སྟོན་རྒྱུ་ནོར་བུ་མང་པོ་གདའ། །མཛེས་པའི་ནོར་བུ་མང་
པོའི་ནང་། །དགའ་བ་གཡང་འཁྱིལ་ཨེ་དོ་ཞེ། །རྒྱ་ནག་ཁྲོམ་གཞུང་མང་པོའི་
ནང་། །ལྟོས་དང་ལྟད་མོ་ཨེ་འདྲ་གདའ། །ངེད་གླིང་གི་ཨ་བསེ་གཡུ་རལ་ལ། །
ཁོག་སྟོད་གཡུ་ཡི་ལིང་ཕྲེང་གདའ། ། བར་དུ་གཡུ་ལིང་དངོས་གཞི་གདའ། །
གཡུ་ཡི་པ་ཊ་བཅོ་བརྒྱད་གདའ། །གཡུ་ཡི་གཡུང་དྲུང་སུམ་བརྒྱ་གདའ། །གཡུ་
ཕོ་རལ་ཕོ་འདོམ་བཅོ་བརྒྱད་གདའ། །མོ་རལ་མོ་འདོམ་བཅུ་དགུ་གདའ། །གྲོ་
དཀར་གཡུ་དང༌གྲོ་དམར་སོགས། ། གཡུ་སྦལ་མིག་ཅན་ལ་གྲངས་མེད་་་་་་་
220



གདའ། །གཡུ་ཡི་སྒྲོལ་མ་གསུང་འབྱོན་གདའ། །བྱུ་རུའི་ལོ་རྒྱུས་ཞུས་ཀྱང་ན། །
བྱུ་རུ་དགྱེས་མོ་ལོ་ཡག་གདའ། །བྱུ་རུ་སེར་སྨུག་ཁུག་ཚུར་གདའ། །བྱུ་རུ་ཤུ་ཕོ་
རུ་རིང་གདའ། ། བྱུ་རུའི་གཟན་ཤམ་ཆ་གསུམ་གདའ། །བྱུ་རུ་ཚེ་དཔག་མེད་
མགོན་གདའ། །དུང་གི་སྤྱན་རས་གཟིགས་དབང་གདའ། ། གཟི་ཡི་བརྒྱ་ཆག་
ཉིས་བརྩེགས་གདའ། །གཟི་ཡི་པ་ཊ་བཅོ་བརྒྱད་གདའ། །གཟི་མིག་དགུ་པས་
གཙོས་བྱེད་པའི། །ལྔ་པ་དྲུག་པ་གྲངས་མེད་གདའ། །རྩིས་ན་གྲངས་ཀ་ཐེབས་
ས་མེད། །དེ་འདྲ་རྒྱ་ལ་ཨེ་ཡོད་ཞེ། །གོས་དང་ལྷམ་ཆུང་རྩིས་ལེ་མིན། །བྱ་ཤང་
པའི་བུ་མོ་མདོ་སྒྲོན་གྱིས། །ཁྱུང་གི་བཞོ་ཟོ་བཅོ་བརྒྱས་བསྐོར། ། དཀར་པོ་འོ་
མའི་རྒྱ་མཚོ་འཁྱིལ། །མར་དཀར་རི་དང་མཉམ་ལེ་གདའ། །སྐུ་སེང་ཆེན་ལྷ་ཡི་
བླ་མ་ལ། ། སྟོབས་དབང་ཐང་ཅི་གདའ་གནམ་ལ་ལྟོས། ། སྟེང་ནས་འཇའ་གུར་
ཕུབ་ནས་གདའ། །ལྷ་ཆེན་ཚངས་པས་གཟིགས་ནས་གདའ། །བར་ནས་གཉན་
གྱིས་གཟིགས་ནས་གདའ། ། འོག་ནས་ཀླུ་ཡིས་གཟིགས་ནས་གདའ། །ཡུལ་ལྷ་
གཞི་བདག་འཁོར་དང་བཅས། །དེ་རིང་གྲོགས་སུ་ཕེབས་ནས་གདའ། །ཐུགས་
སྤྲོ་གདའ་ཨེ་བསམ་རྒྱ་མོ་ཚོ། །གོ་ན་རྣ་བའི་དཀྱིལ་ལ་ཞོག ། མ་གོ་གླུ་ལ་སྐྱོར་
རྒྱུ་མེད། །
ཅེས་གླུ་དེ་ལྟར་ཕུལ་བ་དང༌། དེ་ཉིད་རྒྱ་ཞིང་ཆེན་བཅོ་བརྒྱད། སོག་
སྡེ་ཁྲི་ཤོག་དགུ་བརྒྱ་སོགས་རྒྱལ་རབས་མི་གཅིག་པའི་མི་ཚང་མས་ལྟད་མོ་ལྟ་
བཞིན་ཧ་ལས་ནས་བཞུགས་པར་གདའ། ། །
དེའི་སྐབས་ཨ་ཁུ་སྟག་གདོང་རྒྱལ་པོ་ཁྲོ་ཐུང་དེས་གོས་ཆེན་ལྕགས་ནག་
མདོག་གི་གོས་ཤིག་གྱོན། ལིང་དམར་པོའི་སྐ་རག་ཞིག་བཅིངས། རྒྱ་གི་ཕུ་
ཤུ་ལུས་ལ་བཏགས། གཡི་ལྤགས་དཀར་པོས་མཐའ་སྐོར་བརྒྱབ། ཝ་ནག་
ལྤགས་པའི་ཞྭ་ཞིག་གྱོན། དེ་ལ་བཻཌཱུརྱ་ཡི་ཏོག་ཅིག་བརྒྱབ་སྟེ་དཔོན་བློན་སུམ་
བརྒྱས་བསྐོར་ནས་ཁྲོམ་ཆེན་དཀྱིལ་ནས་རྒྱ་འགྲོས་ཤིག་ཤིག་གིས་ནོར་བུ་གཡུང་
དྲུང་འཁྱིལ་བའི་རྡོ་བཀྱག་སྟེང་དུ་དར་དཀར་དམར་གསུམ་བཏིང་ནས་ཨ་ཁུས་
221



ཡ་དེ་རིང་ ལྟད་མོ་ཆེན་པོ་རྒྱ་ལ་གདའ། རྒྱུ་སྒྱུ་མ་མཁན་གྱི་འཕྲུལ་ ཐབས་་
མཛེས་གདའ། ང་ཨ་ཁུའི་ལོ་རྒྱུས་རིམ་བཞིན་ཡིན་ཟེར་ནས་གླུ་རྟ་སྟག་མོའི་
ངར་སྒྲར་དྲངས་ནས་གླུ་ཞིག་ཕུལ་ལོ། ། །
ཨོཾ་མ་ཎི་པདྨེ་ཧཱུྃ་ཧྲི གླུ་ཨ་ལ་ཐལ་ཐལ་རེད། ། ཐ་ལ་མོ་གླུ་ཡི་ལེན་
ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། །གནས་མེ་རི་འབར་བའི་
ཞིང་ཁམས་ནས། ། ལྷ་རྟ་མགྲིན་དམར་པོ་དབང་གི་རྒྱལ། ། རྟ་འཕགས་ཡབ་
ཡུམ་འཁོར་གྱིས་བསྐོར། །དུས་དེ་རིང་ཨ་ཁུའི་གླུ་སྣ་དྲོངས། །བོན་སྤྲུལ་བསྟན་
པ་གཤེན་རབ་གཅིག ། བོན་སྲས་བླ་མའི་ཚོགས་རྣམས་གཉིས། །སྲུང་མ་
སྟག་ལྷ་མེ་འབར་གསུམ། ། དུས་དེ་རིང་ཨ་ཁུའི་ཇུས་ལ་གཟིགས། །ས་འདི་ས་ངོ་
མ་ཤེས་ན། ། ཤར་རྒྱ་ནག་ཆགས་པའི་ས་ཆ་ནང༌། ། ཐང་ཆེན་པོ་གསེར་ཐང་མེ་
ཏོག་ཟེར། ། སྟོད་རྒྱ་གར་ཆོས་ཀྱི་རྒྱལ་པོ་ལ། །མེ་ཏོག་རྭ་བ་ཟེར་ལེ་གདའ། །མེ་
ཏོག་པད་མ་འཁྲུངས་ས་རེད། །བལ་པོ་ཡུལ་གྱི་རྒྱལ་ས་ལ། །འཁོར་ལོ་ཐང་ཆེན་
ཟེར་ལེ་གདའ། ། མཐོ་རྒྱལ་པོ་སྤྲོ་བའི་སྤྲོ་རྭ་ཟེར། ། མདོ་ཁམས་གླིང་གི་ས་ཆ་
ལ། །རྨ་རི་ལྷ་ཐང་ཟེར་ལེ་ཡོད། །ཆོས་སངས་རྒྱས་བསྟན་པ་ཚུགས་ས་རེད། །
ཡིད་མོས་ལེ་ཨེ་གདའ་རྒྱ་སྡེ་ཚོ། ། དུས་དེ་རིང་ཉི་མའི་གདོང་གང་ལ། ། རྒྱ་མི་
ཆེན་རྔམས་གཟིགས་ཆེ་ཡོད་ཟེར། ། སྟོབས་རྒྱ་སྡེ་ལས་དབང་མཐོ་ཡོད་ཟེར། །
སྨན་བུ་མོ་ཁ་དག་མཛེས་ཡོད་ཟེར། །ཕོ་དཔའ་བོ་དཔའ་རྩལ་ཆེ་ཡོད་ཟེར། ། རྒྱ་
ནག་པོ་རྒྱུ་སྟོབས་ཆེ་ཡོད་ཟེར། །ཟེར་བའི་དཔེ་དོན་འདི་འདྲ་ཡོང་། །གནམ་ཨ་
སྔོན་དཀྱིལ་ གྱི་ གཡུ་ འབྲུག་ དེ། ། སྐད་ གྲགས་ པ་ ཅན་ཞིག་ཡིན་བསམ་ཏེ། །
དགོས་འདོད་ནོར་བུ་མེ་འབར་དེ། ། ཆབ་ཆུ་བོའི་ནང་ལ་ལྷུང་ཟེར་ན། །འབྲུག་
ཕོ་ཐོང་ཆབ་ནང་ཉལ་རྒྱུ་རེད། །འབྲུག་ཕོ་ཐོང་སྐད་རྩ་གོ་རྒྱུ་མེད། །མཐོ་གངས་
རི་དཀྱིལ་གྱི་དུང་སེང་དེས། ། གཡུ་རལ་གངས་ནས་ངོམས་ཡོད་ཟེར། ། སེང་
གཡུ་རལ་འདམ་ལ་ཟུག་པའི་དུས། །སེང་དཀར་མོ་ཁྱི་རྒན་འགྱུར་ རབས་་་་
ཡོད། ། ཤྭ་ཕོ་ཆེན་ཟེར་བ་གཡེར་པོ་ཅན། ། ཁྲག་རྭ་མགོ་ལ་ཡོད་བསམ་ཏེ། །
222



དུང་རྭ་ས་ལ་ཟག་པའི་དུས། །ཤུ་ཕོ་ཆེན་ཀུ་རུར་འགྱུར་རབས་ཡོད། །ལྷོ་ནགས་
ཚལ་དཀྱིལ་གྱི་དམར་ཡག་སྟག ། གྲ་ཚན་ལུས་ལ་འཛོམས་བསམ་ཏེ། ། སྟག་
ལྤགས་ས་ལ་འདིང་བའི་དུས། ། ལུས་གྲ་ཚན་ཡོད་ལེ་ཅི་ལ་ཕན། ། དུས་ད་ལོ་
ཇུས་ཀྱི་ཉི་མ་ལ། །རྒྱུ་ཞིང་ཆེན་གཏམ་གྲགས་ཆེ་ཡོད་ཟེར། ། སྟོབས་རྒྱ་སྡེ་དབུ་
འཕངས་མཐོ་ཡོད་ཟེར། ། སྨན་རྒྱ་བཟའ་ཁ་དོག་མཛེས་ཡོད་ཟེར། །དོན་ཡང་
སྙིང་རྩ་བར་ཐུག་པའི་དུས། ། གླིང་དཀར་པོ་ཁ་ཡ་མ་དོ་ཐལ། ། གཡུ་གྲོ་དཀར་
གཞུང་མིག་འབུགས་མི་ལ། །ཕོ་སུ་ཡོད་ཟེར་ན་འདི་ཡོད་རེད། །དུས་དེ་རིང་སྒྱུ་
མཁན་སྤུན་བདུན་པོ། ། ལྟོས་དང་ལྟད་མོ་འགའ་ཤས་ཡོད། །ངས་དང་པོ་དུག་
སྦྲུལ་སྤུན་གསུམ་མངགས། ། རྒྱུ་དཀར་ཞགས་པ་གཡས་ནས་རྡོག ། རྒྱུ་ནག་
འདྲེ་ཞགས་གཡོན་ནས་རྡོག །གློ་བ་མཆིན་པ་མཁལ་མ་དང༌། ། མཚལ་པ་
གྲོད་པ་སྙིང་ལ་སོགས། ། ས་སྟེང་སྒང་ལ་བཤམས་པས་ཆོག ། ལྟད་མོ་ཅི་
གདའ་རིམ་བཞིན་ལྟོས། །
ཅེས་ཟེར་ནས་སྔགས་འཕྲུལ་གྱིས་རྡོ་བཀྱག་གཡས་གཡོན་གཉིས་ནས་དུག་
སྦྲུལ་དཀར་ཁྲ་གཅིག་དང་། སེར་ཁྲ་གཅིག ལུས་སྦོམ་པ་ལ་ཤིང་སྡོང་འདྲ་
ལེ། རིང་བ་ལ་འདོམ་པ་དགུ་བརྒྱ་ཙམ་ཡོད་པའི་དུག་སྦྲུལ་གཉིས་དེས་ཁྲོམ་
ཆེན་དཀྱིལ་ལ་འཁྱུག་ནས་ཤག་སྒྲ་འཁྱིལ་ལེར་སོང་ནས་ར་འུ་ཆོས་རྫོང་གི་ཕོ་
བྲང་ལ་གཅུས་བརྒྱབ་པ་དང་། དམག་དམངས་ཀྱིས་གསེར་དངུལ་མང་པོ་ཁྲོ་
ཐུང་ལ་ཕུལ་ནས་དུག་སྦྲུལ་འདི་ལོག་པའི་ཐབས་ཤིག་མཛད་རོགས་ཟེར་ནས་ཞུ་
བ་སྣ་ཚོགས་ཕུལ། ལྷག་པར་རྒྱ་ཡི་བུ་མོ་ཨ་མགོན་ཚོས་མཛོད་དར་དཀར་པོ་
ཡུག་གཅིག་ཁྲོ་ཐུང་ལ་ཕུལ་ནས་དུག་སྦྲུལ་བཟློག་རོགས་ཟེར་བའི་ཞུ་བའི་གླུ་ཞིག་
ཕུལ་སོང་། །
ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། སྐྱབས་བླ་མ་ཡི་
དམ་དཀོན་མཆོག་གསུམ། ། གསོལ་བ་འདེབས་སོ་བྱིན་གྱིས་རླབས། ། ས་འདི་
ས་ངོ་མ་ཤེས་ན། ། རྒྱ་ཡི་གསེར་ཐང་ཁྲ་མོ་རེད། ། རྟ་འདོ་ཆེན་འགྲོས་བསྡུར་
223



བྱེད་ས་རེད། །དྲེལ་སྨུག་ཆུང་གདུང་ཐག་འཐེན་ས་རེད། །ཇ་འུ་ཟི་ཇ་བརྩེགས་
རྒྱག་ས་རེད། །ང་འདྲ་ང་ངོ་མ་ཤེས་ན། །རྒྱ་ཡི་བུ་མོ་ཨ་མགོན་མཚོ། ། ཨ་སྨན་
མཚོ་དང་གུ་ལུ་མཚོ། ། གླུ་ཡག་མཚོ་དང་གར་སྐྱིད་མཚོ། ། གླུ་རྨད་མཚོ་དང་
དབང་མོ་མཚོ། ། རྒྱ་ཁྲིམས་དར་བུ་མོ་སྤུན་བདུན་ཟེར། །ད་རེས་ཨ་ཁུ་ཁྲོ་ཐུང་
དཔོན། ། རྟགས་དང་རྫུ་འཕྲུལ་ཁྱོད་ལ་ཆེ། ། ལྷ་རྟ་མགྲིན་དམར་པོ་དངོས་་་་
གནས་རེད། །ཞལ་དངོས་སུ་མཇལ་བ་བཀའ་དྲིན་ཆེ། །ད་གསོན་དང་ཞུ་རྒྱུ་
འགའ་རེ་གདའ། ། མཐོ་ནམ་མཁའ་སྟེང་གི་ཐང་དཀར་རྒོད། ། རྒོད་ཐང་་་་
དཀར་ནམ་འཕངས་གཅོད་པའི་དུས། ། ཐུ་ལུ་བྲག་ལ་འཐོར་ལེ་མིན། །དམའ་
རྒྱ་མཚོ་དཀྱིལ་གྱི་ཆུ་སྲིན་དེ། ། སྟོབས་ཆུ་སྲིན་ཆབ་ནང་འཁྱུག་པའི་དུས། །མགོ་
པ་ཊ་ཆབ་ནང་ལྷུང་རབས་མེད། །དུས་ད་ལོ་ཇུས་ཀྱི་ཉི་མ་ལ། ། གླིང་རྒྱལ་བློན་
ནག་པོ་རྒྱུ་ལ་ཕེབས། །རྟགས་དང་རྟེན་འབྲེལ་ཡག་ནས་བྱུང༌། ། རྒྱ་ནག་མུན་
པའི་གླིང་ཕྲན་འདི། །དེ་རིང་ཉི་ཟླ་མཐོང་ནས་བྱུང་། ། དྲིན་ཆེ་བ་འདན་མ་
བྱང་ཁྲ་རེད། །མདའ་སྐྱེན་པོའི་གོང་བ་ལོན་ལེ་རེད། ། སྟག་རོང་དཔོན་པོ་ཁྲོ་ལུ་
དཔོན། །འོ་མ་བརྒྱལ་ནག་པོ་རྒྱ་ལ་ཕེབས། །དུས་དེ་རིང་དུག་སྦྲུལ་འདོམ་ཆེན་
འདི། ། ཨ་ཁུས་ཕྱག་ལ་རྡོག་རོགས་མཛོད། ། ཕྱག་རྡོག་དཔའ་དར་གཟེངས་
བསྟོད་དུ། །སེར་པོ་གསེར་ལ་སྟོང་འཁོར་འབུལ། །ཁམ་པ་དངུལ་ལ་ཁྲི་འབུལ་
བྱེད། །ང་རང་བུ་མོ་སྤུན་བདུན་རྣམས། ། ཨ་ཁུས་ཅི་ཟེར་བྱེད་པས་ཆོག །
ཡག་ན་གླིང་ལ་འཁྲིད་རོགས་མཛོད། ། འདབ་ཆགས་གནམ་ལ་འཕུར་བའི་་་
དུས། །གཤོག་དྲུག་ས་ལ་མ་ལུས་དགོས། ། ཉི་ཟླས་གླིང་བཞི་སྐོར་བའི་དུས། །
གཟའ་ཆེན་སྒྲིབ་སོ་མ་འཁོར་དགོས། ། ཅི་ཡོང་ཁྲོ་ལུས་གཟིགས་རོགས་་་་་་་
མཛོད། །
ཅེས་གླུ་དེ་ལྟར་ཕུལ་བ་དང༌། ཨ་ཁུ་ཁྲོ་ལུས་བུ་མོ་རྣམས་གླིང་ལ་འགྲོ་
འདོད་ཡོད་ན་ཤིན་ཏུ་བཟང་། ད་དུང་ངས་ཁྱོད་རྣམས་ལ་ལྟད་མོ་བསྟན་རྒྱུ་
ཡོད་ཟེར་ནས་སྔོན་ལ་དངོས་མེད་ཀྱི་ཐག་པའི་དུག་སྦྲུལ་ཚུར་རྡོག་ནས་ཐག་
224



ཞགས་སུམ་བརྒྱ་དྲུག་ཅུ་དེ་བློན་ཚོགས་རྣམས་ལ་ཕར་བཅོལ་ཏེ་ད་ནི་རྒྱ་ཡི་སྒྱུ་མ་
མཁན་རྣམས་ལྟོས་ཨང་ཟེར་ནས། དར་གོས་སྐུ་རྐྱང་ཞིག་ཚུར་གསོལ་ནས་
རང་གི་མིད་པའི་མཚམས་ནས་ལྟག་བཤགས་ཤིག་བཏང་ནས་ཁོག་པའི་ནང་གི་
གློ་བ་དང་མཆིན་པ། གྲོད་པ་རྣམས་ཕྱི་ལ་བཏོན། རྒྱུ་དཀར་གཡས་ལ་་
བཞག རྒྱུ་ནག་གཡོན་ལ་བཞག ཁོག་ཁྲག་རྣམས་རྫ་སྣོད་ཀྱི་ནང་དུ་བླུགས་
ནས་རྒྱུ་མ་བརྒྱངས་ཏེ་གླིང་གི་ཁྲོམ་པ་རྣམས་ལ་རྒྱུ་མ་དུམ་ཙམ་རེ་བསྟེར། ཁྲོ་
ཐུང་གི་ཟངས་ཁོག་ནི་རྟ་རོ་ཁོག་པ་ལྟར་བྱས་ནས་ཕར་འགྲོ་རེ་དང་ཚུར་འོང་རེ།
ཨོག་ཚོམ་ལ་ཤད་ཤད་བྱས་ཤིང་བསྡད་པ་དང་། རྒྱ་མི་རྣམས་ཀྱིས་ཁྲོ་ཐུང་
འདིས་ཅི་འདྲ་ཞིག་གི་ཆོ་འཕྲུལ་ཡིན་ནམ། ཁྱད་མཚར་པོ་ཞིག་བྱུང་ཐལ་ཟེར་
བཞིན་ཨ་འབྲས་ཕྱི་ལ་དོན་ལ་ཁད། ཁ་བྲག་ཕུག་ཙམ་གདངས། སྣབས་
ཡར་སྣབས་མར་སྣབས་འབྲེལ་ནས་བལྟས་པས། ཁྲོ་ཐུང་གི་རྒྱུ་མ་དཀར་ནག་
དང་། གློ་བ་མཆིན་པ་སོགས་སྔར་རྒྱུན་ལྟར་ཡར་བཅུག་ནས་རྨ་ལ་སྲོག་མར་
བྱུག་ནས་ཞལ་ཕུ་བརྒྱབ་པས་ཨ་ཁུ་སྔར་ལྟར་སོས་སོང་བར་གདའ། དཔའ་
རྟུལ་གཞན་མ་རྣམས་ཀྱིས་ཀྱང་ལྟད་མོ་འདྲ་མིན་སྣ་ཚོགས་བསྟན་ནས་ཡོད་པ་
དང་། ཨ་ཁུའི་བསམ་པར་ད་རེས་གླིང་རྗེས་རྟགས་དང་རྫུ་འཕྲུལ་ཞིག་སྟོན་
དགོས་གདའ་དགོངས་ནས་ཡར་སོང་བ་ན། རྒྱ་ནག་ར་འུ་ཆོས་རྫོང་གི་མར་
གཤམ། ས་གཞི་དཀྱིལ་འཁོར་འདྲ་བ་ཞིག་གི་སྟེང་དུ་སྟེང་གི་ལྷ། འོག་གི་ཀླུ།
བར་གྱི་གཉན་བཅས་ཀྱི་དཀྱིལ་འཁོར་གྱི་ནང་དུ་ཚོས་སྣ་དཀར་སེར་དམར་ལྗང་
གི་རི་མོ་བྲིས། དེའི་སྟེང་དུ་ ཤར་མི་ཉག་ཡུལ་གྱི་སྨན་སྣ་དང་། ཙན་དན་
དཀར་དམར་བཅས་ཀྱི་སྟེང་དུ་རྒྱུ་སྲིན་མོའི་རོ་སྒམ་དེ་བཞག་སྟེ་བོན་སེར་པོའི་
དཀོན་མཆོག་འབྱུང་གནས། གླིང་ཡར་མཆོག་བླ་མ་དར་འབུམ། མགར་གུ་
རུ་ཆོས་ཀྱི་རྒྱལ་མཚན་གཙོས་པའི་ གླིང་གི་བླ་རབ་བཅུ་གསུམ་དང༌། འབྲུ་
དགའ་བདེ་ཆོས་སྐྱོང་བེར་ནག སྐུ་རྗེ་སེང་ཆེན་རྒྱལ་པོ་བཅས་ཀྱིས་གསེར་གྱི་
རལ་རྔ་དབུ་ལ་གསོལ། གཟན་ཆས་ཞྭ་ནག་དང་བཅས་པ་བསྣམས་ཏེ་མར་དོ་
225



བརྒྱ། སྣུམ་རག་བརྒྱ། ཏིལ་དཀར་ནག་དང་སྲན་དཀར་དམར་ནག་གསུམ།
ཤིང་སྣ་ཚོགས་བཅས་བསྡུས་ཏེ་སྲིན་རོ་སྦྱིན་སྲེག་བྱས་ནས་བཞུགས་ཡོད་པ་དང༌།
ཁྲོ་ཐུང་གི་བསམ་པར། འདིའི་ནང་ཅི་འདྲ་ཞིག་བླུགས་ཡོད་ན། བཟང་
དྲུག་སྨན་གྱི་ནུས་པ། ཤིང་རིགས་སྣ་མིན་སྣ་ཚོགས། སྨན་སྣ་སུམ་བརྒྱ་དྲུག་
ཅུ་འདི་ལ་འཛོམས་གདའ། འདི་ད་རུང་འཚིག་རྒྱུ་མེད་ལེ་ཅི་འདྲ་ཞིག་ཡིན་
བསམ་ནས་སྲིན་གྱི་ཡར་ལ་གྱེན་གུག་སྐེད་པ་ནས་འཐེན་ཏེ་རོ་སྒམ་དེ་ཁ་ཕྱེ་ཨེ་
ཐུབ་བལྟས་བས། བླ་མ་ཚང་མས་ཁྲོ་ཐུང་ལ་མ་བྱེད་ཟེར་ནས་ཁ་བརྡ་མིག་
བརྡ་མང་པོ་བརྒྱབ་ཀྱང་མ་ཉན་པས། སྒམ་ཟུར་ནས་དུ་བ་སྔོན་མོ་ཞིག་དོན་
སོང་བས། ད་ལྟ་འཇིག་རྟེན་འདིར་མི་ཟོག་སེམས་ཅན་ཚང་མར་ཡོང་བའི་
མཛེ་དང་། ཤུ་བ། གྲིབ་སོགས་ནད་རིགས་བཞི་བརྒྱ་རྩ་ བརྒྱད་དེ་ཡོང་
དགོས་པ་རྟེན་འབྲེལ་དེ་ནས་འཆུག་པར་གདའ། ད་ལྟའི་སྣ་ཐ་དང༌། དུ་བ།
གོག་པ། ལུས་ལ་བྱུག་ཡས་ལ་ སོགས་སྲིན་མོའི་རོ་ ཐལ་དེས་འབྱུང་བར་་་་་
གདའ། ། །
དེ་ནས་རྒྱ་རྗེ་ཀ་ར་ཀུན་ཀོན་དེ་སྐྱེས་བུའི་དྲུང་དུ་བཅར་དགོས་བསམ་ནས་
ཡར་ལངས་པ་དང་། སྤྱི་དཔོན་རོང་ཚ་ཁྲ་རྒན་གྱིས་གཏམ་རྒྱུད་མཇུག་མ་སྒྲིལ་
བའི་གླུ་ཞིག་བླངས་སོང་། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། ཐེངས་་
གསུམ་ངག་གི་འགུགས་ལུགས་རེད། ། སྐྱབས་བླ་མ་ཡི་དམ་དཀོན་མཆོག་་་་
གསུམ། །གསོལ་བ་འདེབས་སོ་ཐུགས་རྗེས་གཟིགས། །འགྲོ་དྲུག་ཆོས་ལ་འགྱུར་
བར་ཤོག ། ས་འདི་ས་ངོ་མ་ཤེས་ན། ། ཤར་རྒྱ་ནག་བཀྲ་ཤིས་རྭ་བ་ཡི། །རྒྱུ་
ཡུལ་གསེར་ཐང་ཁྲ་མོ་རེད། །རྒྱུ་ཆེ་ཆུང་རྒྱུ་ངོམས་རྒྱག་ས་རེད། །ཕོ་དཔའ་བོས་
དཔའ་རྩལ་ངོམས་ས་རེད། །རྟ་འདོ་བས་འགྲོས་བསྡུར་ཚད་ས་རེད། ། མི་ང་
འདྲ་ང་ངོ་མ་ཤེས་ན། ། ཤར་གླིང་དཀར་སྟོད་ཀྱི་ས་ཆ་ནས། ། རྨ་ཕུ་རྫ་ཕུ་ཁྲ་ཕུ་
གསུམ། ། རྨ་རྫ་ཟེར་མིའི་ནང་རྒྱུད་ནས། ། ཁྲ་རྒན་ཉི་མ་འདེབས་ས་ནས། །ཁྲ་
226



ཕྲུག་གཤོག་རྩལ་རྒྱས་ས་ནས། ། སྐྱ་ཁྲས་མགོ་ཤུབ་ཕུད་ས་ནས། །ཁྲ་དར་མས་ཀི་
ཀི་ཟེར་ས་ནས། ། རྫོང་མི་འགྱུར་ཁྲ་མཁར་ཁྱུང་རྫོང་ནང༌། ། མི་འགྱུར་རོང་ཚ་
ཁྲ་རྒན་ཟེར། ། མི་རྒན་ལེ་སྡུག་གི་སོ་པ་ཡིན། ། སྐྲ་དཀར་ལེ་གངས་རི་དཀར་པོ་
ཡིན། ། ཁ་རྒས་ལེ་ཉུང་མའི་ཨོམ་ཁུང་ཡིན། ། ལུས་རྒས་ལེ་སྦལ་ རོ་ སྔོན་མོ་་་
ཡིན། ། ཡར་ལངས་བ་མི་འདྲ་གོག་པ་འདྲ། ། མར་བསྡད་པ་མི་འདྲ་བརྡབ་པ་
འདྲ། །རྒས་པའི་མི་ལས་སྡུག་ཅིག་མེད། །ཡིན་ཀྱང་སྐྱེས་བུའི་འགྲོ་དོན་ཆེད། །
མཐའ་ཡི་རྫོང་ཆེན་བཅོ་བརྒྱད་ལ། ། ང་རྒད་པོ་མ་འགྲོ་ས་ཆ་མེད། ། གླུ་འདི་
དང་གླུ་ངོ་མ་ཤེས་ན། །ང་རྒད་པོའི་དལ་བ་རིང་མེད་ཡིན། ། ས་ག་མ་ཡུལ་ལ་
ལེན་ལེ་མིན། ། དུས་དེ་རིང་ཉི་མའི་གདོང་གང་ལ། ། མཐོ་བ་རྒྱ་རྗེ་མན་ཆོད་
གཅིག ། དམའ་བ་དམག་དམངས་མན་ཆོད་གཉིས། །ཉོན་དང་འདྲ་མ་འདི་
འདྲ་གདའ། །རྒྱ་ནག་པོ་རྒྱུ་སྟོབས་ཆེ་ཡོད་ཟེར། ། རྒྱལ་པོའི་དཀོར་མཛོད་བཅུ་
གསུམ་ནང༌། ། རྒྱུ་ནོར་རྩིས་རྩིས་གྲངས་མེད་ཟེར། །དོན་ཡང་སྙིང་རྩ་བར་ཐུག་
པའི་དུས། ། ཨ་བསེའི་ཁྲབ་གོས་དེ་དང་གཅིག ། ནོར་བུ་དགའ་བ་གཡང་
འཁྱིལ་གཉིས། ། རྒྱུ་དེ་གཉིས་འགྲན་ཡ་མ་ཝ་ཐལ། ། རྟ་མགྱོགས་ཞན་གཡུ་བྱ་མ་
དོ་ཐལ། ། མདའ་སྐྱེན་ཚོད་འདན་མ་ མ་དོ་ཐལ། ། རྒྱ་ཁྲིམས་དར་བུ་མོ་སྤུན་
བདུན་དེ། །གཏམ་མཁས་པ་གོང་བ་ལེན་མི་ཟེར། །ལྷོ་འཛམ་བུ་གླིང་ལ་གྲགས་
ལེ་ཟེར། །ཁྱོད་མིང་གྲགས་ཆེ་ནས་ཅི་ལ་ཕན། །གཏམ་རྒྱལ་ཁ་གླིང་ལ་ཤོར་ནས་
གདའ། །ཁྲིམས་ཡིག་ཁྲིམས་དར་ཁྲིམས་དུང་གསུམ། ། གླིང་དཀར་པོའི་ཕྱག་ལ་
འབྱོར་ནས་གདའ། ། དཔེ་བཞག་ན་འདྲ་མ་འདི་འདྲ་གདའ། ། མཐའ་རྒྱ་མཚོ་
དཀྱིལ་གྱི་ཆུ་སྲིན་དེ། །ཁོ་ཡན་ཆོད་པ་ཊ་མེད་བསམ་ཏེ། ། འབུ་དུང་དྲུག་བྱུང་
ན་ཅི་བྱེད་མེད། །མཐོ་དགུང་སྔོན་དཀྱིལ་གྱི་ཉི་ཟླ་དེ། ། ཁོ་ཡན་ཆོད་མཐོན་པོ་
མེད་བསམ་ཏེ། ། གཟའ་ཆེན་ཁྱབ་འཇུག་བྱུང་བའི་དུས། ། ཉི་ཟླ་འ གྲིམ་ལམ་
ཁག་པོ་རེད། ། འབྲོང་བྲེ་སེར་རུ་ཐུར་ཡོད་བསམ་ནས། ། རྫ་སྤང་གཉིས་དེ་རང་
བདག་བྱས། །ཁྱི་རས་རྗེས་འདེད་ཕབ་པའི་དུས། །འབྲོང་ཀོ་ཐང་ལ་འདིང་རྒྱུ་
པ
227



རེད། ། རྒྱ་ནག་པོ་མངའ་ཐང་ཆེ་བསམ་ནས། ། སྡོད་མ་ཚུགས་གླིང་ལ་འགྲན་
དགོས་བསམ། ། རྒྱུ་ངོམས་གཏམ་གླིང་བྱས་པའི་མཐར། །དབང་ཐང་གླིང་ལ་
ཤོར་ནས་ཐལ། ། རྒྱུ་མི་འུ་ཆེ་ཡི་གདུང་རྒྱུད་ནང། ། རྒྱ་ཡི་ནོར་བུ་བསམ་འཕེལ་
དང༌། ། སོག་ སེར་ སྟག་ཁྲིད་རྒྱལ་པོ་གཉིས། ། དུང་དང་ རྒྱ་གླིང་འཁར་ རྔ་་་་
གསུམ། ། སིལ་དང་རོལ་མོ་སྒྲ་དང་བཅས། ། སྙན་པའི་རོལ་དབྱངས་ཡག་ནས་
ཐལ། །ད་ནི་ཉི་མ་ཕན་ཆོད་ལ། །རྒྱ་ནག་རི་བོ་རྩེ་ལྔ་ལ། །འཕགས་པའི་གནས་
བརྟན་བཅུ་དྲུག་དང༌། །འཕགས་པའི་དགེ་འདུན་གྲྭ་ཚང་བཅས། ། སྔར་ལས་
དར་ཞིང་རྒྱས་ཙམ་ཡོང་། ། དཀར་ཚོགས་ཆོས་ལ་རྣམ་དཀར་མཛོད། ། ཆོས་
སྐུའི་བྱིན་རླབས་རྒྱུན་ཆད་མེད། །རྒྱ་སྡེའི་ཐུགས་ལ་དེ་ལྟར་ཞོག །
ཅེས་གསུང་པའི་གླུ་དེ་ལྟར་ཕུལ་བ་དང་། རྒྱ་མི་ནག་སྟོབས་ཆེན་དང་།
བདུད་བློན་ནམ་མཁའ་ཐོག་བཟུང་སོགས་ཀྱིས། སྤྱི་དཔོན་གྱིས་ཁྲིམས་མངའ་
ཐང་གླིང་འོག་ཚུད་ཡོད་ཟེར་བ་དེར་ང་ཚོས་ལན་ནི་མི་ཕོག རྒྱ་རྗེ་རྒྱལ་པོས་
ཅི་གསུང་ནི་མི་ཤེས་ཟེར་ནས་ གླང་རྒན་ཉི་མས་དྲོས་པ་ལྟར་བྱས་ནས་བསྡད་
དོ། ། ། །
228



ལེའུ་བཅུ་གཉིས་པ།
རྒྱུ་རྗེས་སྐྱེས་བུར་ཁྲིམས་གཅོད་བཏང་། །
འདན་མ་ཁྲོས་ནས་ཁྲིམས་ཤིང་གཏོར། །
རྒྱ་ཡུལ་བདུད་བློན་མིག་མེད་བཟོས། །
རྒྱ་གླིང་ཉི་ཟླ་ཟུང་འབྲེལ་བྱུང་། །
ཕྱི་ཉིན་རྒྱ་རྗེ་ཀ་ར་ཀུན་ཀོན་དེ་སྐུ་རྗེ་སྟོབས་ཀྱི་རྒྱལ་པོ་སངས་རྒྱས་གེ་སར་
གྱི་དྲུང་དུ་བཅར་ནས་ཁ་སྔོན་ཁྱེད་ལ་བཅོལ་བའི་མ་སྲིན་མོའི་རོ་སྒམ་དེ་ང་ལ་
གནང་རོགས་ཞེས་ཞུས་པ་དང༌། སྐྱེས་བུས་སྲིན་མོའི་རོ་སྒམ་མེ་ལ་བསྲེགས་
ཚར་བ་ཡིན་གསུངས། རྒྱ་རྗེས་རོ་སྒམ་ཁྱེད་ལ་ཉར་རོགས་ཞུས་པ་ལས་མེ་ལ་
སྲེག་རོགས་ཞུ་རྒྱུ་མ་བྱུང༌། །གལ་སྲིད་མེ་ལ་བསྲེགས་ཚར་བ་ཡིན་ན་ལས་ཅི་མ་
ཡིན་ལ་མི་འགྲིགས་ཟེར། སྐྱེས་བུས་ཁྱེད་དེ་འདྲ་མ་ཟེར། རྒྱ་ཡིག་པོ་ཏི་
གསེར་མགོ་ཤར་གླིང་དཀར་སྟོད་ལ་བཀུར་ནས་སྲིན་མོའི་རོ་རུལ་བསྲེག་པར་
ཡོང་རོགས་ཞེས་སྐད་ཅིག་བྱུང་མ་གཏོགས་གཞན་མས་རྒྱ་ལ་ཡོང་དོན་མི་འདུག
མ་གཞི་ནས་སྔགས་པ་རོ་བདག བལ་ཁུལ་རྩིད་བདག་གི་དཔེ་ལྟར། ངས་
རོ་དེ་བཟའ་མི་ཉན། འཁུར་མི་ཆོག བཞག་ནི་མི་ལོ་བའི་རྒྱུ་དེ་མེ་ལ་མི་སྲེག་
ཅི་ལ་སྲེག་ཟེར་བ་དང༌། རྒྱ་རྗེས་ལས་དེ་མི་འགྲིགས་ཨེ་འདྲ་ཡིན་ཟེར་ནས་གེ་
སར་ལ་གླུ་ཞིག་ཕུལ་སོང་། །
ཨ་ལ་ཐ་ལ་ཐལ་རེད། །ཐ་ལ་མོ་གླུ་ཡི་ལེན་ལུགས་རེད། །ཐེངས་གསུམ་
ངག་གི་འགུགས་ལུགས་རེད། །དུས་དེ་རིང་ལྷ་ཞིག་འབོད་ལེ་འདི། །རྒྱ་ནག་རི་
བོ་རྩེ་ལྔ་ནས། ། ཐུགས་རྗེ་འཕགས་པ་འཇམ་དཔལ་དབྱངས། ། དུས་དེ་རིང་
229



རྒྱལ་པོའི་ཇུས་ལ་གཟིགས། །ས་འདི་ས་ངོ་མ་ཤེས་ན། །ཕོ་བྲང་ར་འུ་ཆོས་རྫོང་
རེད། ། ཕོ་ང་འདྲ་ང་ངོ་མ་ཤེས་ན། ། རྒྱ་ཞིང་ཆེན་བཅོ་བརྒྱད་ནང་རྒྱུད་ནས། །
དཔུང་འགྲན་མེད་གོང་ལ་གྲགས་ལེ་དེ། །ང་རྒྱ་རྗེ་ཀ་ར་ཀུན་ཀོན་ཟེར། །དུས་
དེ་རིང་ཉོན་དང་ཇོ་རུ་བུ། ། སྟོད་རྒྱ་གར་ཡུལ་གྱི་རྒྱལ་ས་ལ། ། རྒྱ་གར་ཆོས་ཀྱི་
རྒྱལ་པོ་དེས། ། ཆོས་ཁྲིམས་དར་གྱི་མདུད་པ་བརྒྱབ། ། དཀར་ཕྱོགས་ཆོས་ཀྱི་
འཁོར་ལོ་ བསྐོར། ། བཙུན་ མོ་ མེ་བསྲེགས་མ་དར་གདའ། ། བར་དེ་ན་ སྟག་་་
གཟིག་རྒྱལ་པོ་ཆགས། །ནོར་ལོངས་སྤྱོད་ཆེ་བའི་རྒྱལ་པོ་ཟེར། ། བཙུན་མོ་མེ་
བསྲེགས་མ་དར་གདའ། །དུས་ད་ལོ་ནག་པོ་རྒྱ་ཡི་སར། ། སྡོད་མ་ཚུགས་གེ་སར་
གདན་འདྲེན་ཞུས། །བླ་མ་དངོས་འབྲེལ་ཨེ་ཡིན་བསམ། ། སྲིན་མོའི་ རོ་ སྒམ་
ཉར་རོགས་ཞུས། ། ད་ལྟ་ མེ་ལ་བསྲེགས་ཚར་ཟེར། ། ལས་དེ་འདྲ་ཡིན་ན་་་་་་
འགྲིགས་ལེ་མིན། །ངེད་རྒྱུ་སྲིན་མོའི་རོ་སྒམ་དེ། ། གང་དུ་ཡོད་ནའི་འཁྱེར་ལ་
ཤོག ། ད་ལྟ་རྩིས་སྤྲོད་མ་བྱུང་ན། །ལས་ཅི་མ་ཡིན་ལ་བཞག་ལེ་མིན། །དེ་སྟེ་
གེ་སར་རྒྱལ་པོ་ཁྱེད། ། སངས་རྒྱས་ཡིན་ནའི་ཞེད་ལེ་མིན། ། ཕོ་དཔའ་བོ་ཡིན་
ནའི་འཇིགས་ལེ་མིན། །ངས་སྲིན་མོའི་རོ་སྒམ་བཅོལ་ལེ་དེ། །ཁྱེད་རྩ་བའི་བླ་མ་
ཡིན་སྣང་འཆར། །དམར་པོ་མེ་ལ་བསྲེགས་ལེ་དེ། ། རྩ་ཁྲིམས་ཀུན་དང་འགལ་
ལེ་ཡིན། ། དཔེ་བཞག་ན་འདྲ་མ་འདི་འདྲ་ གདའ། ། དཔོན་པོ་མཐོན་པོའི་
བཀའ་ཁྲིམས་དེ། །བཙན་ཚོད་རང་གིས་མ་བཟུང་ན། ། བཀའ་ཁྲིམས་རླུང་ལ་
བསྐུར་རབས་ཡོད། ། ཕོ་དཔའ་བོས་དཔའ་ཚོད་མ་བཟུང་ན། ། སྲོག་དམར་
དགྲ་ལ་སྐྱེལ་རབས་ཡོད། །སྨན་བུ་མོས་འཕྱོར་ཚོད་མ་ཟིན་ན། །རྔོ་ལོ་རང་གིས་
འཕྱར་རབས་ཡོད། ། ལྷ་བླ་མས་གསུངས་པའི་བཀའ་ཆོས་དེ། ། ཆོས་མགོ་་་་
བསྐོར་ལུགས་ མ་མཁས་ན། ། དགོན་གྲྭ་ཚང་ སྤྲང་ སློང་ཁེངས་ རབས་ཡོད། །
ཟེར་བའི་དཔེ་དང་ཁྱད་པར་མེད། ། སྲིན་མོའི་རོ་སྒམ་མ་སྤྲད་ན། ། ཇོ་རུར་
བཀའ་ཁྲིམས་ལོས་ཀྱང་གཏོང་། ། རྒྱ་ལུགས་བྱས་ནས་གནམ་ལ་འདོགས། །
བོད་ལུགས་བྱས་ནས་ས་ལ་འབེབས། ། མཐོ་བའི་ཁྲིམས་ཤིང་རྩེ་ལ་རྒྱུན། །ཉེས་
230



ཆེན་དེ་འདྲ་མ་བྱས་ན། ། གཞན་མས་ བཞག་ཐབས་ཅི་ལ་སྲིད། ། གོ་ན་ གླིང་
དཀར་ཐུགས་ལ་ཞོག ། མ་གོ་གླུ་ལ་སྐྱོར་རྒྱུ་མེད། །
ཅེས་ཟེར་བའི་གླུ་དེ་ལྟར་ཕུལ་བ་དང་། སྟོབས་ཀྱི་རྒྱལ་པོ་སངས་རྒྱས་གེ་
སར་གྱིས། ཡཱ་འོ་ན་སྨད་རྒྱ་ནག་ཁྲིམས་ཀྱི་རྒྱལ་པོས་ཁྲིམས་གཏོང་ན། ལྷོ་
འཛམ་བུ་གླིང་ལ་ཕན་པའི་ཆེད་དུ་ངས་ཁྲིམས་ཅུང་ཙམ་འཁུར་ཆོག མ་གཞི་
ནས་ངས་རོ་ཉར་བ་མ་གཏོགས་བསྲེག་རྒྱུ་ཡིན་ཞེས་ཞུ་རྒྱུ་མ་བྱུང་བས་ལན་པ་ང་
ལ་ཡོད། ཁྱོད་ཀྱིས་རྒྱ་ལུགས་བྱས་ནས་གནམ་ལ་ཐོགས། ། བོད་ལུགས་བྱས་
ནས་ས་ལ་ཕོབ། ཅི་དགའ་རང་མོས་བྱོས་གསུངས་པ་དང༌། རྒྱ་རྗེས་བདུད་བློན་
རྣམས་བསྐོངས་ཏེ་གླིང་རྗེ་གར་སར་ཕར་འཐེན་ཚུར་འཐེན་བྱས་ནས་དང་པོ་
རླུང་འཛིན་གྱི་ནང་དུ་བཅུག་པར་གདའ། །དེ་སྐབས་འབྲུ་དགའ་བདེ་ཆོས་སྐྱོང་
བེར་ནག དཔའ་ལ་མི་རྐྱང་དཀར་པོ། ཚ་ཞང་འདན་མ་བྱང་ཁྲ། འཇང་
ཕྲུག་གཡུ་ལྷ་ཐོག་སྒྱུར། དཔའ་བཟང་བཤན་པ་རྒྱལ་པོས་གཙོས་པའི་དཔའ་
བོ་རྣམས་ཁོང་ཁྲོ་མེ་ལྟར་འབར་ནས་ སྡོད་ སྐབས། སྡིག་གཅོད་བཤན་པ་་་
དམར་པོས་མཚོན་དུག་རལ་འབར་བ་ཤུབ་ནས་བཏོན་ཏེ་རྒྱ་གྲོང་ནས་ཡར་་
བཤགས་མར་བཤགས་གསུམ་ཙམ་མཛད་དེ་གླུ་ཞིག་ཕུལ་སོང་།
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། ཐེངས་་
གསུམ་ངག་གི་འགུགས་ལུགས་རེད། ། དུས་དེ་རིང་ལྷ་ཞིག་འབོད་ལ་འདི། །
མཐོ་ནམ་མཁའ་ གཡང་གི་རྭ་བ་ནས། ། གནམ་ཐེལ་དཀར་པོ་ར་དཀར་་་་་་་
མཁྱེན། །བར་སྣང་སྟོང་པའི་སྤྲིན་གསེབ་ནས། །བར་ཐེལ་ཁྲ་བོ་ར་ཁྲ་མཁྱེན། །
རི་རྒྱལ་ལྷུན་པོའི་དབུ་རྩེ་ནས། །ས་ཐེལ་ནག་པོ་ར་ནག་མཁྱེན། ། ཤར་མདོ་གླིང་
བསྟན་པའི་སྲུང་མ་རྣམས། །དུས་དེ་རིང་རྒོད་པོའི་ཁ་འཛིན་མཛོད། །ས་འདི་
ས་ངོ་མ་ཤེས་ན། །ཤར་ནག་པོ་རྒྱ་ཡི་ས་ཆ་རེད། །རྒྱ་ནག་པོ་ཁྲོམ་ཆེན་གཤོམས་
ས་རེད། ། ཕོ་རྒོད་པོ་དབྱེ་བ་འབྱེད་ས་རེད། ། རྟ་འདོ་ཆེན་བང་ཁ་སྡུར་ས་་་
རེད། །ཁ་བདེ་ཞན་རྩོད་གླེང་རྒྱག་ས་རེད། །ཕོ་ང་དང་ང་ངོ་མ་ཤེས་ན། །ང་ཚེ་
231



སྟོད་དབུ་འཕངས་ཡར་དར་དུས། ། ཨ་ཆེན་ཧོར་གྱི་ས་ཆ་ཡི། །མཛོ་མོ་རུ་རྫོང་
མཁར་ནང་ནས། ། ཕ་སྡིག་པ་ར་ཙའི་བུ་རྒྱུད་ཡིན། །ཕོ་ཅི་མ་ཡིན་དང་འདྲ་ལེ་
མིན། ། རང་ལོ་གསུམ་ལ་ལོན་པའི་དུས། ། སྨྱུག་གཞུ་བཀུག་ནས་སྨྱུག་མདའ་
འཕངས། །ལྕང་གསེབ་གྱི་འུ་རྒུན་འབུ་འཐུ། །དེ་དུས་བཤན་པ་མ་ཐོབ་ཐལ། །
ལོ་ངོ་དྲུག་ལ་གསར་བའི་དུས། ། རྭ་གཞུ་བཀུག་ནས་རྭ་མདའ་འཕངས། ། ཕོ་
ཆེན་ཤུ་ཕོ་རྒུན་འབུ་འཐུ། ། ཡུ་མོ་མང་པོ་ཡུགས་སར་ལུས། ། དེ་དུས་བཤན་པ་
མ་ཐོབ་ཐལ། ། རང་ལོ་དགུ་ལ་སླེབས་པའི་དུས། ། དགུ་ཟུར་དཔུང་པ་གྲི་ལས་
རྣོ། ། ལྕགས་གཞུ་བཀུག་ནས་ལྕགས་མདའ་འཕངས། ། མགོ་ནག་མི་དེ་ རྒུན་
འབུ་འཐུ། ། ཕ་དེ་བསད་ནས་ཕ་ ཤ་བཟས། ། མ་དེ་བསད་ནས་མ་ཁྲག་་
འཐུང༌། །དགྲ་ལ་སྙིང་རྗེ་མེད་དང་ཕན། །ཕོ་བཤན་པ་མིང་དེ་དེ་ནས་ཐོབ། །
ང་ཡར་སོང་རྒྱ་གར་སྟོད་ལ་སོང་། ། མགོ་ཞྭ་སེར་ཅན་ལ་དགུ་བརྒྱ་བསད། །
ལུས་ཆོས་གོས་ཅན་ལ་དགུ་བརྒྱ་བསད། ། ང་དེ་ནས་མར་ཡོང་རྒྱུ་ལ་ཡོང་། །རྒྱུ་
དུང་ཏོག་ཅན་ལ་དགུ་བརྒྱ་བསད། ། མགོ་སྒྲོ་མདོངས་ཅན་ལ་དགུ་བརྒྱ་་་་་་
བསད། ། ངས་ཚེ་སྟོད་ཁྲག་གི་རྒྱ་མཚོ་བསྐྱིལ། ། ཚེ་མདའ་དུས་གསུམ་སངས་
རྒྱས་མཇལ། །མཐའ་རྫོང་ཆེན་མང་པོར་དམག་སྣ་དྲངས། །མ་རུང་བདུད་སྡེ་
རྩེ་ནས་གཅོད། །ཕོ་ཡིན་ན་ཡིན་ལུགས་དེ་འདྲ་ཡིན། །དུས་ད་ལོ་ནག་པོ་རྒྱ་ཡི་
ས། ། མགོ་དོང་ནང་འཇུག་མི་རྒྱ་ཡི་དཔོན། །རོ་ནག་པོ་རུམ་མི་རྒྱ་ཡི་དཔོན། །
ཁྱོད་མཁར་ནང་མ་སྡོད་ཕྱི་ལ་ཤོག ། ཕོ་སུ་རྒོད་རྟགས་མ་དེ་རིང་ངོམས། །
ཁྱོད་རྒྱུ་རྗེ་དབུ་འཕངས་མཐོ་ཀྱང་སྟེ། །ང་བཤན་པས་སྡིག་པ་བཟོ་ཞོར་རེད། །
དཔེ་བཞག་ན་འདྲ་མ་ཨེ་འདྲ་གདའ། །ང་ཐང་དཀར་རྒོད་པོས་མི་ཤ་བཟའ། །
བཙོག་ལེ་ཤེས་ཏེ་སྔོན་གྱིས་བསྐོས། །དུས་དེ་རིང་ཉི་མའི་གདོང་གང་ལ། །རྟ་
དམར་ཆུང་བང་ཁ་ཟེར་ལེ་གཅིག ། མཚོན་དུག་རལ་རྣོ་ངར་ཟེར་ལེ་་་
གཉིས། ། ང་བཤན་པ་ངར་རྒོད་ཟེར་ལེ་གསུམ། །རྒྱུ་ནག་པོར་སྐད་ཅིག་མ་་
བཞག་ན། །ང་བཤན་པ་ཟེར་ལེ་སྟོང་གཏམ་གྱིས། །གོ་ན་རྣ་བའི་དཀྱིལ་ལ་ཞོག
232



མ་གོ་གླུ་ལ་སྐྱོར་རྒྱུ་མེད། །
ཅེས་ཟེར་ནས་བཤན་པ་དེ་ངོ་སྟོད་ནས་ཁྲག་གི་ཆར་པ་འབབ། ངོ་བར་
ནས་ནད་ཀྱི་ན་བུན་འཐུལ། ཁ་ནས་མེ་ལྕེ་དམར་ལྷང་ལྷང་། སྣ་ནས་དུ་བ་
སྔོ་འཕྱུར་འཕྱུར་གྱིས་འདོ་བ་དམར་ཆུང་གི་གོང་དུ་དམར་འཁྱིལ་ལེར་བུད་པ་
དང༌། རྒྱ་རྗེ་དཔོན་བློན་རྣམས་ཀྱིས་ད་གདོང་ལེན་གང་འདྲ་ཞིག་བྱེད་ཟེར་
ནས་གོ་བསྡུར་བྱས་ནས་བསྡད་ཙ་ན། དངོས་མེད་རྫུ་འཕྲུལ་ཅན་གྱི་སྐྱེས་བུ་
ཞིག་ བཤན་ པའི་ མདུན་ དུ་ ཡོང་ ནས་ དཔའ་ བཟང་ བཤན་ པ་ རྒྱལ་ པོ་ ཁྱེད།
འཇིགས་སྐྲག་སླར་ནས་བྱེད་མི་དགོས། ང་འགྲན་མེད་གེ་སར་རྒྱལ་པོས་རྒྱ་ཡི་
ཁྲིམས་ཤིག་མ་འཁུར་ན་འཛམ་བུ་གླིང་ལ་ཁྲིམས་མི་སྲིད་པས་ཁྱེད་ཀྱིས་ཁྲིམས་
གཏོང་བ་འདིར་གྱེན་ལངས་མ་བྱེད་གསུངས་པ་དང༌། བཤན་པས་སྐྱེས་བུས་
གསུངས་པར་མངོན་པར་བསྟོད་ནས་གནས་སྐབས་ཅི་བྱེད་མེད་པར་ལུས་པ་
དང༌། འདན་མ་གཡུ་ལྷ་སོགས་ཀྱིས་བཤན་པ་ཆིབས་ཞུས། དེ་ནས་གེ་སར་
རླུང་རྫི་ནང་དུ་བཅུག རྒྱ་ལུགས་བྱས་ནས་གནམ་ལ་བཏགས། བོད་ལུགས་་
བྱས་ནས་ས་ལ་ཕབ། ཕྱི་ཉིན་ཁྲིམས་ཤིང་གི་རྩེ་ལ་བཏགས་པ་དང་། ཚ་ཞང་
འདན་མ་བྱང་ཁྲ་ཁོང་། ཁོང་ཁྲོ་མེ་ལྟར་འབར་ནས་མདའ་བཏོན་གཞུ་བཏོན་
བྱས་ནས་གླུ་ཞིག་ཕུལ་སོང་། ། །
ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ ཐེངས་་
གསུམ་ངག་གི་འགུགས་ལུགས་རེད། །དུས་དེ་རིང་ལྷ་ཞིག་འབོད་ལེ་འདི། ། ལྷ་
ཡར་མཁྱེན་ཚངས་པ་དཀར་པོ་མཁྱེན། ། བར་མཁྱེན་གཉན་ཆེན་སྐུ་ལྷ་་་་་་
མཁྱེན། ། ལྷ་མར་མཁྱེན་ཀླུ་རྒྱལ་གཙུག་ན་མཁྱེན། །དཔའ་དགྲ་ལྷ་ཝེར་མས་ཁ་
འཛིན་མཛོད། ། ལྷ་ཆོས་སྐྱོང་སྲུང་མས་གླུ་སྣ་དྲོངས། །ས་འདི་ས་ངོ་མ་ཤེས་
ན། །ནག་པོ་རྒྱ་ཡི་ས་ཆ་ལ། ། ཐང་ཆེན་པོ་གསེར་ཐང་ཁྲ་མོ་ཟེར། ། ང་འདྲ་ང་
ངོ་མ་ཤེས་ན། ། ཤར་གླིང་དཀར་ལྷ་ཡི་དཀྱིལ་འཁོར་ནས། །འདན་ཁ་ར་ཆུ་ར་
སེར་ར་གསུམ། ། འདན་མཁར་ ཤར་རླུང་རི་དྲུག་ནས། ། དཔའ་མི་འགྱུར་་་་
233



འདན་མ་བྱང་ཁྲ་ཟེར། ། སྟག་གི་ཁ་ཕུ་མཉེས་མི་ཡིན། །དགྲ་ལ་ང་འགྲོ་ཟེར་མི་
ཡིན། ། ཕར་འགྲོ་དམག་གི་སྔོན་མ་ཡིན། ། དགྲ་མགོ་ཟོར་བས་གཅོད་གཅོད་
ཡིན། །ཚུར་ཡོང་དམག་གི་རྗེས་མ་ཡིན། ། དམག་རྟིང་གྲུ་གུ་རྡོག་རྡོག་ཡིན། །
འཛམ་གླིང་ཀུན་ལ་གྲགས་ལེ་ཡིན། ། མདའ་གནམ་ལྕགས་ཐོག་ལྟར་འདྲེན་མི་
ཡིན། ། དུས་ད་ལོ་རྒྱ་ཡི་ས་ཆ་ལ། །མ་དར་དགུ་དར་རྒྱ་ལ་དར། ། མ་སྲིད་དགུ་
སྲིད་རྒྱ་ལ་སྲིད། རླུང་གཡབ་སྟེང་ལ་གསེར་འཕྲུ་བཙུགས། ། སེང་ཆེན་རྒྱལ་
པོར་བཀའ་ཁྲིམས་བཏང༌། །དཔེ་བཞག་ན་འདྲ་མ་འདི་འདྲ་གདའ། །དམའ་
རྒྱ་མཚོ་དཀྱིལ་གྱི་ཆུ་སྲིན་དེ། ། ཁོ་ཡན་ཆོད་པ་ཊ་མེད་བསམ་ཏེ། ། འབུ་དུང་
ཕྲུག་ཆུང་ཀྱང་ཧ་ལ་འཕངས། ། རྒྱ་རྗེ་ཀ་ར་ཀུན་ཀོན་དེ། ། ཁྱོད་ཡན་ཆོད་རྒྱལ་
པོ་མེད་བསམ་ཏེ། ། ངེད་གླིང་དཀར་དཔའ་རྟུལ་སུམ་བཅུ་ལ། ། བརྙས་ཆེ་ན་
རང་སྲོག་ཕུང་ངེས་ཡིན། །ཡོང་ཨེ་གདའ་དེ་རིང་ལྟད་མོ་ལྟོས། །མདའ་དང་པོ་
ཁྲིམས་ཤིང་རྩེ་ལ་ཡོད། །རྒྱ་ནག་ཁྲིམས་ཤིང་གཏོར་རྒྱུ་ཡིན། །གཉིས་པ་ནག་པོ་
རྒྱ་ལ་ཡོད། །རྒྱ་ནག་ཞིང་ཆེན་བཅོ་བརྒྱད་ནང༌། །ཕོ་དཔའ་བོ་དཔའ་རྒོད་ཡོད་
ཟེར་ན། ། དུས་དེ་རིང་རྒོད་པོ་ཐོན་ནས་ཤོག ། བཟང་པོ་བརྒྱ་ལ་ངན་པ་
གཅིག ། དེ་ལ་ལན་པོ་ལོས་ཀྱང་འཕྲོད། ། དུས་དང་པོ་འདོ་བ་མ་རྒྱུགས་
དགོས། །རྒྱུགས་ཚར་ནས་མགྱོགས་དར་མ་ལོན་ན། །རྟ་འདོ་བ་གསོས་ནས་ཅི་
ལ་ཕན། ། ཁྱོད་རྒྱ་རྗེ་ཀ་ར་ཀུན་ཀོན་གྱིས། ། ཕོ་རང་ཚོད་རང་གིས་མ་བཟུང་
ནས། ། གླིང་སྐྱེས་བུས་རོ་རུལ་བསྲེགས་གདའ་ཟེར། ། སྐུ་སེང་ཆེན་ཉེས་ཆེན་
ཡིན་པས་ཟེར། ། ཉེས་ཆེན་ལོ་རྒྱུས་ ཅི་འདྲ་རེད། ། རོ་རུལ་བཟའ་ནི་མ་་་་
གདའ། །བཞག་ན་དྲི་ངན་ཁེངས་ས་གདའ། །མེ་ལ་མ་བསྲེགས་གར་ལ་འཇོག
ཁྱོད་རྒྱ་ནག་ཕྱུག་མིང་ཐོབ་ཡོད་ཟེར། ། རྒྱལ་པོའི་དཀོར་མཛོད་བཅུ་གསུམ་
ནང་། ། བསྟན་རྒྱུ་དར་གོས་ ཁ་ ཤས་རེད། ། དེ་ལ་ཕྱུག་ མིང་ ཐོབ་ལེ་མིན། །
གཡང་དཀར་འཁོར་རྩྭ་བཟའ་ཉིན་མོ། ། འགྲོ་ལུགས་འདུག་ལུགས་མ་མཁས་
ན། །རི་སྤྱང་སྔོན་མའི་ཁ་ཟས་རེད། །ཟེར་བའི་གཏམ་དེ་ཨེ་བདེན་ལྟོས། །མ་
234



གཞི་རྒྱ་རྗེ་ཀ་ར་དཔོན། །ལས་སྔ་དྲོ་ཡག་ལ་ཕྱི་དྲོ་སྡུག ། དང་པོ་བླ་མ་གེ་སར་
ཟེར། །བླ་མ་སངས་རྒྱས་བསྒོམས་ཀྱི་ཟེར། །ཁ་སང་ཉིན་མོའི་སྔ་དྲོའི་ཐོག །
བླ་མ་ཁྲིམས་གཅོད་གཏོང་དགོས་ཟེར། ། རྒྱ་ལུགས་བྱས་ནས་གནམ་ལ་་་་་་་་
བཏགས། ། བོད་ལུགས་བྱས་ནས་ ས་ལ་ ཕབ། ། ད་རུང་ཁྲིམས་ཤིང་རྩེ་ལ་་་་་་
བརྒྱན། །ཉེས་ཆེན་ལོ་རྒྱུས་ཅི་འདྲ་རེད། །ཁྱོད་རྒྱ་རྗེ་ཀ་ར་ཀུན་ཀོན་གྱི། །ཕ་ཤ་
གླིང་པས་བཟའ་ལེ་མིན། ། མ་ཁྲག་གླིང་པས་འཐུང་ལེ་མིན། ། ཁྱོད་རྒྱ་སྡེ་ཞིང་
ཆེན་བཅོ་བརྒྱད་ཀྱི། །མི་གཅིག་ལ་གནོད་འཚེ་གཏོང་མ་མྱོང་། །དེ་རིང་ཉི་མའི་
གདོང་གང་ལ། །གཞུ་མཆོག་དཀར་སྟེང་ལ་མདའ་ཞིག་ཡོད། །ཁྲིམས་ཤིང་རྩེ་
ནས་གཏོར་རྒྱུ་ཡིན། །རྒྱ་ནག་ཞིང་ཆེན་བཅོ་བརྒྱད་ནང༌། །སྡུག་ནད་མ་འཁྱོག་
ཡོད་ཟེར་ན། །དེ་རིང་དཔའ་བོའི་མདུན་ལ་ཤོག ། རྟ་མགྱོགས་པ་བང་ཁ་
བསྡུར་བས་ཆོག ། མཚོན་རྣོ་པོའི་རྣོ་ངར་བལྟས་པས་ཆོག ། རྒྱ་ནག་པོའི་
ཡིད་ལ་དེ་ལྟར་ཞོག །
ཅེས་ཟེར་ནས་འདན་མས་མདའ་དེ་ལན་གཅིག་སྤྲིངས་པས་ཁྲིམས་ཤིང་
དེ་ཁྲ་འཁྱིལ་ལེར་གཏོར་བ་དང་། སྐྱེས་བུ་ཆེན་པོ་ཁོང་བར་སྣང་ནས་ལྷུང་
ཡོང་བའི་སྐབས། སྟེང་ནས་ལྷ་ཚངས་པས་ལྷ་འཁོར་སྟོང་གིས་བསྐོར། བར་
ནས་གཉན་སྐུ་ལྷའི་གཉན་དམག་དགུ་ཁྲི་དགུ་འབུམ་གྱིས་བསྐོར། འོག་ནས་
ཀླུ་གཙུག་ནའི་ཀླུ་དམག་རྒྱ་མཚོ་སྦོལ་བ་ལྟར་ཡོང་སྟེ། སྐྱེས་བུ་ཆེན་པོ་དེ་མ་ནེ་
ནེའི་དར་གྱི་དབུ་འབོག་གི་སྟེང་དུ་བླངས་ནས་ཚུར་བྱོན་པ་དང་། སྐྱེས་བུས་
ཨ་ཁ་དེ་རིང་འདན་མའི་མདའ་དེ་སྔ་སོང་། ངའི་ལུས་ལ་ཚ་གཟེར་ཁབ་ཙམ་
མེད། ཁྱེད་ཚོས་དེ་ལ་དོགས་པ་བྱས་པ་འགྲིགས་མ་སོང་གསུངས། དེའི་
སྐབས་བདུད་བློན་ནམ་མཁའ་ཐོག་བཟུང་དེས་རྟ་ནག་འབྲོང་ནག་ཁ་སེར་གྱི་
གོང་དུ་བུད་དེ་མདའ་བཏོན་གཞུ་བཏོན་བྱས་ནས་འདན་མའི་གདོང་ལ་རྔམས་
པར་ཙམ་ཞིག་སླེབས་ཏེ་སྟོང་འཇུག་མེད་པའི་གླུ་ཞིག་ཕུལ་སོང༌། །
ཨོཾ་མ་ཎི་པདྨེ་ཧཱུྃ་ཧྲི གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་
235



ལུགས་རེད། ། གླུ་ཐེངས་གསུམ་ངག་གི་འགུགས་ལུགས་རེད། །དུས་དེ་རིང་ལྷ་
ཞིག་འབོད་ལེ་འདི། ། དམུ་བདུད་བཙན་གསུམ་སྲུང་མ་རྣམས། ། དེ་རིང་་་་་
དཔའ་བོའི་ཁ་འཛིན་མཛོད། །ས་འདི་དང་ས་ངོ་མ་ཤེས་ན། །རྒྱ་ཡི་གསེར་ཐང་
བར་མ་རེད། །ཕོ་ང་འདྲ་ང་ངོ་མ་ཤེས་ན། །མི་ང་འདྲ་རྩ་བ་བཤད་པས་ན། །
སྔར་སྔ་མོ་སྔར་གྱི་དུས་ཚོད་ལ། ། ཤར་ཟི་མ་ཡུལ་གྱི་རྒྱལ་ས་ནས། ། སྟོབས་ཟི་
རྒྱལ་རྒྱལ་པོའི་སྲས་པོ་དེ། །ང་སྲས་པོ་ནམ་མཁའ་ཐོག་བཟུང་ཟེར། །ཕོ་ལོ་བཅོ་
ལྔར་ལོན་པའི་དུས། །རྒྱ་རྗེ་རྒྱལ་པོའི་བློན་ཆེན་བྱས། །བདུད་བློན་བརྒྱ་དང་རྩ་
བརྒྱད་ཡོད། །ཕོ་ང་དང་ཐེ་པའི་རྩ་དགུ་ཡོད། ། ཤར་གླིང་དཀར་ཁྲ་མོའི་ལས་
དམག་ནང༌། །བློན་འདན་མ་ཟེར་བ་སྔོ་སྐྱ་བ། །ཤི་ནས་རོ་ལ་མ་རྩིས་ལེ། །ཉོན་
དང་འདྲ་མ་འདི་འདྲ་ཡོད། །ལུས་རྒས་ལེ་རྒྱ་ལྕང་འཁྱོག་པ་འདྲ། །མགོ་རྒས་ལེ་
ལ་ཁའི་རྩྭ་ཕུང་འདྲ། ། ཁ་ རྒས་ལེ་ཉུང་མའི་ཧོམ་ཁུང་འདྲ། ། ད་རུང་ དཔའ་
གཏམ་རི་ལས་མཐོ། ། ཁྱོད་སྔོ་སྐྱ་བ་ཡི་སྡུག་ལུགས་ལ། །ཆུ་ཁའི་གྲམ་རྡོ་སྔོ་དང་
གཅིག ། འདམ་གཞུང་སྦལ་རོ་སྔོ་དང་གཉིས། ། ལ་ཁའི་སྤྱང་རོ་སྔོ་དང་་
གསུམ། །ཁྱོད་སྔོ་ནག་གསུམ་གྱི་ལོ་རྒྱུས་རེད། ། གླིང་རྗེ་གེ་སར་ཟེར་ལེ་དེ། །
གཏམ་སྔ་དྲོ་བདེན་ལ་ཕྱི་དྲོ་རྫུན། །རྒྱ་རྗེ་རྒྱལ་པོའི་རོ་སྒམ་ནང༌། །ཅི་ཡོད་གླིང་
རྗེས་ཨེ་མཁྱེན་ཞེ། །བཙུན་མོ་ཉི་མ་ཁྲི་སྐྱིད་དེ། །འདས་ནས་ལོ་གཅིག་ལྷག་ཙམ་
སོང་། །ལོ་དགུ་སོང་ན་ལངས་རྒྱུ་རེད། །འཛམ་གླིང་ཁ་ལོ་བསྒྱུར་རྒྱུ་རེད། །དེ་
མ་བཞག་རོ་སྒམ་མེ་ལ་བསྲེགས། །དེ་བསྲེགས་པའི་ཉེས་པ་དག་བྱེད་དུ། །རྒྱལ་
པོར་ཁྲིམས་གཅོད་གཏོང་ལེ་རེད། །མ་བཞག་འདན་མས་ཁྲིམས་ཤིང་གཏོར། །
ཁྱོད་དེ་འདྲ་རྒོད་པོ་ཡིན་ཟེར་ན། ། མདའ་ཁྱོད་ཀྱིས་འཕེན་ན་ངས་ཀྱང་་་་་་
འཕེན། ། ཕོ་སུ་རྒོད་ལྟད་མོ་དེ་རིང་བལྟ། ། ངས་གཞུ་ཤུབ་ནང་ནས་གཞུ་ཅིག་
འཐེན། ། གཞུ་མོ་ཁམ་པ་འབྲུག་གྲགས་ཟེར། ། གཞུ་རྒྱུད་གླང་ཆེན་ མཇིང་་་་
ལྤགས་ཡིན། ། སྟག་དོང་ནང་ནས་མདའ་ཅིག་འཐེན། ། ལྕགས་མདའ་ཟི་ར་
འཕུར་ཤེས་འདི། །དུས་དེ་རིང་ཤ་པ་ཁྱོད་ལ་ཡོད། །ཕྱི་རུས་པའི་གསས་མཁར་
236



བཤིག་ལེ་གཅིག ། ནང་རྣམ་ཤེས་མར་མེ་བདའ་ལེ་གཉིས། །རྣམ་ཤེས་དམྱལ་
ཁམས་འགྲོ་ལེ་གསུམ། །མ་ཐོན་ཟེར་ན་དཔའ་བོ་མིན། །ཁྱོད་ནག་ཚོགས་ཡིད་
ལ་དེ་ལྟར་ཞོག །
ཅེས་ཟེར་ནས་མདའ་དེ་འུར་སྒྲ་འཁྱིལ་ལེར་འཕངས་བས་འདན་མའི་
བྲང་གི་དཀྱིལ་ལ་ཐེབས་ནས་གཡུ་ཡི་མདའ་བེར་ཟུར་ནས་ཅུང་ཙམ་གཏོར་བ་མ་
གཏོགས་རྒྱུན་ཐག་གི་ཨ་ཁྲབ་གཅོད་མ་ཐུབ་ནས་མདའ་དེ་སིང་སྒྲ་འཁྱིལ་ལེར་
ཡར་སོང་བར་གདའ། དཔའ་བོ་འདན་མས་ཡཱ་ཁོ་རེ་མདའ་སྔ་རྒྱག་གླིང་མི་
སྲོལ་ལ་མེད། ཕྱི་བརྒྱབ་ཐར་བ་གཏོང་ལེ་མིན། ཕོ་བདུད་བློན་ཁྱོད་དང་
ཐུག་པ་ཤིན་ཏུ་བཟང་ཟེར་ནས་འདན་མས་གླུ་ཐུང་ཐུང་ཞིག་ཕུལ་སོང་། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། །དུས་དེ་རིང་ལྷ་ཞིག་འབོད་ལེ་འདི། །ལྷ་
ཆོས་སྐུ་ལོངས་སྐུ་སྤྲུལ་སྐུ་གསུམ། །བྱིན་རླབས་ ཅན་ གྱི་ ལྷ་གསུམ་མཁྱེན། །
མཁྱེན་གཟིགས་ཨ་ཕོའི་གླུ་སྣ་དྲོངས། །ས་འདི་དང་ས་ངོ་མ་ཤེས་ན། །ཤར་ནག་
པོ་རྒྱ་ཡི་རྒྱལ་ས་ཡི། ། རྒྱ་ཡི་གསེར་ཐང་ཁྲ་མོ་ཟེར། །ཡིན་ཐག་ཆོད་བྱེ་མའི་བྱེ་
ཐང་རེད། །ཕོ་ང་འདྲ་ང་ངོ་མ་ཤེས་ན། ། ཤར་གླིང་དཀར་ནོར་བུའི་གཡང་རྭ་
ནས། །ནང་གསང་བ་འདུས་པའི་དཀྱིལ་འཁོར་ནས། །དཔུང་འགྲན་མེད་གོང་
ལ་གྲགས་མིའི་ནང་། །མདའ་གྲུབ་པ་ཐོབ་པའི་མི་གསུམ་ཡོད། །བྱང་ཕྱི་པའི་ཨ་
སྟག་ཀླུ་མོ་གཅིག ། གདོང་མ་གྲུབ་ཁམས་པ་གཡུ་བསྟན་གཉིས། །ང་ཚ་ཞང་
འདན་མ་བྱང་ཁྲ་གསུམ། །མདའ་སྐྱེན་པོ་གྲུབ་པ་ཐོབ་མི་ཡིན། ། སྟོང་དགྲ་བོ་
གོང་ལ་ཤོར་མ་མྱོང་། ། ཤོར་ནའི་མདའ་ཡིས་གཏོང་ལེ་མིན། །དུས་དེ་རིང་ང་
ལ་ཉན་རྒྱུ་ལ། ། ཕོ་ཁྱོད་རང་ཟེར་ཟེར་དེ་རིང་རེད། ། སྔར་སྔ་མོ་སྔར་གྱི་དུས་
ཚོད་ལ། །ཤར་ཟི་མ་རྟ་རྒྱལ་རྒྱལ་པོ་ལ། །གོ་མ་ཆོད་ཨ་ཉོག་ཐལ་སྐྱ་གཅིག །
ཤར་ནག་པོ་རྒྱ་ལ་བྲོས་པ་གོ།ཁྱོད་དེ་དུས་རྒྱ་ལ་མགོ་བཏགས་ཞུས། །དུས་དེ་རིང༌
འགྲོ་ས་ག་ན་གདའ། །ཁྲ་སྐྱ་ཁྲ་འཕུར་བའི་གཤོག་ལམ་ལ། །ཁྱོད་བྱིའུ་ཆུང་བྲོས་
237



ས་ག་ན་གདའ། ། དཔའ་འདན་མ་ངར་བའི་མདའ་ལམ་ནས། ། ཁྱོད་བདུད་
བློན་བྲོས་ས་ག་ན་གདའ། ། ཁྭ་ཏ་བྱ་ཡི་རྒྱུད་པ་ཁྱོད། ། མི་གཙང་སྐྱག་པ་ཁ་ལ་
འཁུར། ། མཁར་གསེར་འཕྲུའི་སྟེང་ནས་ཧ་འགྱུར་བརྒྱབ། ། ཁྱོད་ལས་ངན་ཨ་
ཉོག་སྤྲང་པོའི་རྒྱུད། །མགྲོན་ལ་འཁྲིད་དུས་རྐུ་མ་དྲན། ། ལས་སྡུག་པོ་ཨེ་ཤེས་
ཐོག་བཟུང་བུ། །དུས་དེ་རིང་རྒྱ་ཡིས་བྱེད་ལུགས་ལ། ། སྐུ་སེང་ཆེན་དྲལ་མ་མ་
བཏགས་ཙམ། ། དེ་མཐོ་ལེ་རེད་དམ་དམའ་ལེ་རེད། ། དུས་དེ་རིང་ཉི་མའི་་
གདོང་གང་ལ། ། ཕོ་རེ་རེའི་སྒང་ལ་རེ་རེ་ཡོད།. ། དཔུང་རེ་རེའི་རྒྱབ་ལ་རེ་རེ་
ཡོད། ། མདའ་ཉག་ཕྲན་ཁ་ལོ་བསྒྱུར་ནས་ཡོང་། ། ཁྱོད་ཨ་ཉོག་ཤི་ཁར་མི་རྒན་
འཕྱ། །ང་སྔོ་བ་མི་སྡུག་སྔོ་བ་བཟང༌། ། གནམ་ཨ་སྔོན་སྔོ་ན་ཉི་ཟླ་གསལ། ། རི་
ཁྲ་མོ་སྔོ་ན་རྩྭ་ཆུ་འཛོམས། ། ཞིང་ཆུ་མ་སྔོ་ན་ལོ་ཡག་འཁྲུངས། །མཚོན་སྐྱ་ཁྲ་སྔོ་
ན་རྣོ་ངར་འཛོམས། ། ང་སྔོ་མོ་ཡག་གི་འདྲ་མ་ཡིན། ། དུས་དེ་རིང་མི་རྒན་་
འདན་མ་ཡིས། ། མདའ་གཅིག་མི་འདྲེན་མདའ་ཞིག་འདྲེན། ། གནམ་ལྕགས་
ཐོག་དང་ཁྱད་མེད་ཞིག ། དུས་དེ་རིང་ནག་ཚོགས་ཁྱོད་ལ་ཡོད། །ཕྱི་རུས་
པའི་ གསས་མཁར་བཤིག་ལེ་གཅིག ། ནང་རྣམ་ཤེས་མར་མེ་བདའ་ལེ་་་་
གཉིས། །དེ་མ་ཐོན་ཟེར་ན་འདན་མ་མིན། ། ངའི་མདའ་ཁ་དུང་ལས་གྲུབ་ལེ་
འདི། ། ལྷ་ཚངས་པ་དཀར་པོའི་བླ་མདའ་ཡིན། ། མདའ་སྐྱེད་གསེར་ལས་་་་་
བསྒྲུབ་ལེ་འདི། །གཉན་ཆེན་སྐུ་ལྷའི་བླ་མདའ་ཡིན། །མདའ་རྩེ་གཡུ་ལས་གྲུབ་
ལེ་འདི། ། ཀླུ་རྒྱལ་ གཙུག་ནའི་བླ་མདའ་ཡིན། ། མདེལ་ནག་པོ་ ལྕགས་ལས་་་
བརྡུང་ལེ་འདི། ། ལྷ་ཆོས་སྐྱོང་མགོན་པོའི་བླ་ལྕགས་ཡིན། །མདའ་སྒྲོ་སྒྲོ་དཀར་
བརྒྱན་ལེ་འདི། །མ་མཁའ་འགྲོ་འབུམ་གྱི་ཚེ་མདའ་ཡིན། །བསྒོམ་ཤེས་ན་བླ་མ་
བཟང་པོ་སྒོམས། །བསྒོམ་མ་ཤེས་མ་ཎི་པདྨེ་ཧཱུྃ། །
ཅེས་ཟེར་ནས་མདའ་དེ་འུར་སྒྲ་འཁྱིལ་ལེར་འཕངས་བས། ནམ་མཁའ་
ཐོག་བཟུང་གི་སྙིང་གི་དཀྱིལ་ལ་ཐེབས་ནས་མཚལ་བ་བརྒྱད་གཤགས་སུ་བཏང་
ནས་རྒྱབ་ནས་མདེའུ་སྔོ་རྒྱང་ངེར་ཕུད་ཀྱང༌། ཁོ་ད་དུང་ཤི་མ་ཐུབ་ནས་གྲི་
238



བཏོན་ནས་ཐེ་ཚོམ་མེད་པར་ཡོང་བ་དང་། ཧོར་བཤན་པས་མཚོན་དུག་རལ་
འབར་བ་ཤུབ་ནས་འཐེན་ཏེ་ལན་གཅིག་གཡུགས་པས་རྒྱབ་ཀྱི་རྩེགས་མ་བཅོ་
བརྒྱད་ བཤགས་ནས་ རྟ་ ཐོག་ ནས་ དམར་ འཁྱིལ་ ལེར་ ལྷུང་ སོང་ བར་ གདའ།
དེ་ནས་དཔའ་རྟུལ་རྣམས་ཀྱིས་མི་སྐྱ་ཕོ་མོ་མང་པོ་འདི་བསད་ན་སྡིག་པ་ཆེ་
རོགས་མ་གཏོགས་མི་ཡོང༌། དེ་ལས་ད་དུང་ངར་རྒོད་དཔའ་བོ་སུ་གདའ་བལྟ་
དགོས་ཟེར་བའི་སྐབས། རྒྱ་ནག་པོའི་རྔམས་ནག་སྟོབས་ཆེན་དེ་རྟ་མགྱོགས་
པ་མེ་རི་དམར་པོའི་གོང་དུ་བུད་ནས་དཔུང་ལག་གཡས་བརྗེས་གཡོན་བརྗེས་
ཀྱིས་གླུ་འདི་སྐད་ཅིག་ཕུལ་སོང་། །
གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་ལུགས་རེད། །དུས་དེ་རིང་
ལྷ་ཞིག་འབོད་ལ་འདི། ། འབར་ བ་བཙན་རྒོད་སྤུན་བདུན་མཁྱེན། ། ཐེལ་་་་་
རངས་དཀར་ནག་ཁྲ་གསུམ་མཁྱེན། །སྲོག་དོར་དམར་པོའི་ཁ་འཛིན་མཛོད། །
ས་འདི་དང་ས་ངོ་མ་ཤེས་ན། །རྒྱ་ཡི་གསེར་ཐང་གོང་མ་རེད། ། ཕོ་ང་འདྲ་ང་ངོ་
མ་ཤེས་ན། །གནམ་ས་གཉིས་ལ་གྲགས་ལེ་དེ། །རྒྱ་ནག་པོའི་རྔམས་ཡག་སྟོབས་
ཆེན་ཟེར། ། ཕོ་ང་ལ་འགྲན་རྒྱུ་ཁག་པོ་ཡིན། །དུས་དེ་རིང་གླིང་དཀར་ཁྲ་མོའི་
ནང༌། ། བཤན་པ་ བུ་དང་ འདན་མ་ གཉིས། ། དཔའ་རྩལ་དགྲ་ལ་ངོམས་ཀྱི་་
ཟེར། །ལས་དེ་འདྲ་ཡོད་ན་དགོས་རྒྱུ་ཡིན། ། ཁྱོད་ལུག་ཆུང་འཕག་འཚག་ཆེ་ལེ་
དེ། ། སྟོབས་སོག་དཀར་ང་ལ་མ་ཐུག་གདའ། ། དུས་དེ་རིང་ལུག་ཁྱུ་གཏོར་རྒྱུ་
རེད། །གླིང་འདན་མ་ཟེར་བ་སྔོ་སྐྱ་བ། །རྒྱ་སྟོབས་ཆེན་ང་ལ་མ་ཐུག་གདའ། །
ཁྱོད་ཀླད་ཁྲག་ས་ལ་མ་འཕོས་ན། ། ཕོ་རྔམས་ཡག་ཟེར་ནས་ཅི་ལ་ཕན། ། དུས་
ད་ རེས་ གླིང་ རྗེ་ རྒྱལ་ བློན་ གྱིས། ། ཁྲིམས་ ལ་ གྱེན་ ལོག་ བྱས་ ལེ་ གཅིག །
ཁྲིམས་ཤིང་རྩེ་ནས་གཏོར་ལེ་གཉིས། །རོ་སྒམ་མེ་ལ་བསྲེགས་ལེ་གསུམ། །ལས་
དེ་གསུམ་བྱས་པའི་མཐའ་མ་ལ། ། སྟོབས་རྒྱལ་པོ་སྙིང་རླུང་ལོས་ཀྱང་ལངས། །
ང་རྔམས་ཡག་མ་ངར་ཀ་མེད་རེད། །ང་རྔམས་ཡག་དགྲ་ལ་རྔམས་འདོད་དེ། །
ཚེ་སྔོན་ལས་ཀྱིས་བསྐོས་ ཐང་ རེད། ། ཕོ་ངར་མ་ཡོད་ན་ ཐོན་ནས་ཤོག །
239



མདའ་རྒྱང་འཕེན་བྱེད་ན་དཔའ་བོ་ཡིན། །ཞགས་ཉེ་ནས་གཡུགས་ན་དཔའ་བོ་
མིན། ། ཁྲབ་ཆེན་དཔུང་འཛིང་དེ་རིང་གཏུག ། སུ་རྒོད་དབྱེ་བ་རིམ་བཞིན་
ཕྱེ། །གོ་ན་གླིང་ཕྲུག་ཡིད་ལ་ཞོག ། མ་གོ་སྙིང་གི་འཛེར་རུ་གྱིས། །
ཅེས་གླུ་དེ་ལྟར་ཕུལ་བ་དང་། གླིང་དཀར་ཕྱོགས་བཞིའི་དམག་དཔོན་
གྱི་ནང་ནས་འབྲུ་དགའ་བདེ་ཆོས་སྐྱོང་བེར་ནག་དེ་འཁོར་གསུམ་ལུས་ལ་བསྐོར།
རྟ་མགྱོགས་པ་ཁྱུང་ནག་ལྡིང་ཤེས་ཀྱི་གོང་དུ་བུད། འཕྲུ་ནག་མུན་པ་འཁྲིགས་
འདྲས་ཙན་དན་གྱི་ཕུར་བ་སྐེད་ལ་འཛེར། མི་ནག་ཐང་སྡོང་ཙམ། རྟ་ནག་
རི་བོ་ཙམ་ཞིག་བཞོན་ནས་དཔུང་ལག་གཡས་བརྗེས་གཡོན་བརྗེས་ཀྱིས་ཡཱ་ཁོ་རེ་
ཉོན་དང་ཕ་ཡི་བུ། རྒྱ་ནག་པོའི་རྔམས་ཡག་སྟོབས་ཆེན་དེ། ཁྱོད་གཡེར་
ཆེན་གཏམ་དེ་སྙན་ནས་བྱུང༌། མ་ཐུག་རྒྱང་གཡེར་ཆེ་ལེ་དེ། དུས་དེ་རིང་
ཐུག་པ་ཤིན་ཏུ་བཟང་། སུ་རྒོད་དབྱེ་བ་རིམ་བཞིན་ཡོད་ཟེར་ནས་དགའ་
བདེས་གླུ་ཞིག་ཕུལ་ལོ། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། །དུས་དེ་རིང་ལྷ་ཞིག་འབོད་ལེ་འདི། །ལྷ་
ཆོས་ སྐུ་ལོངས་ སྐུ་ སྤྲུལ་ སྐུ་ གསུམ། ། བྱིན་རླབས་ ཅན་ གྱི་ ལྷ་ གསུམ་ མཁྱེན། །
མཁྱེན་གཟིགས་ཨ་ཕོའི་གླུ་སྣ་དྲོངས། །ས་འདི་དང་ས་ངོ་མ་ཤེས་ན། ། བྱེ་མ་
རླུང་འཁྱེར་ཡར་གོང་གི། རྒྱ་ཡི་གསེར་ཐང་ཁྲ་མོ་རེད། །ཕོ་ང་འདྲ་ང་ངོ་མ་ཤེས་
ན། ། ཤར་གླིང་དཀར་ནོར་བུའི་གཡང་རྭ་ནས། ། དཔའ་མི་འགྱུར་གོང་ལ་་་
གྲགས་ལེ་དེ། །འབྲུ་དགའ་བདེ་ཆོས་སྐྱོང་བེར་ནག་ཟེར། ། གླུ་འདི་དང་གླུ་ངོ་མ་
ཤེས་ན། ། གླུ་མགོ་འགྱིང་ཞིང་འགྱིང་ནས་ལེན། ། ལྷ་ཆེན་ཚངས་པ་འགྱིང་ཞིང་
འགྱིང༌། །གླུ་སྐེད་འཚུབ་ཅིང་འཚུབ་ནས་ལེན། །གཉན་ཆེན་སྐུ་ལྷ་འཚུབ་ཅིང་
འཚུབ། ། ཀླུ་མདའ་མཐའ་ཞིང་མཐའ་ནས་ལེན། ། ཀླུ་རྒྱལ་གཙུག་ན་མཐའ་
ཞིང་མཐའ། །མཐའ་དབུས་མེད་པའི་གླུ་ཞིག་ལེན། །འགག་པ་མེད་པའི་ངག་
ཞིག་འགུགས། ། ཁོ་རེ་ཉོན་དང་རྔམས་ཡག་བུ། ། གླིང་དཀར་དཔའ་རྟུལ་་་་་
240



བརྒྱད་ཅུ་འདི། ། སྟོབས་ལ་གླང་ཆེན་སྨྱོན་པ་ཡིན། ། ངར་ལ་ཁྲོ་ཆུའི་ ཕ་བོང་
ཡིན། །དགྲ་ཐུག་ན་འཆི་བདག་གཤིན་རྗེ་ཡིན། ། ཐར་བ་ཡོང་བསམ་ཁག་པོ་
ཡིན། ། རྒྱ་ནག་པོའི་རྔམས་ཡག་སྟོབས་ཆེན་ཁྱོད། ། མི་ཁྱོད་འདྲ་ཧམ་པ་ཆེ་་
ལུགས་ལ། །ཁྱོད་ཡན་ཆོད་སྟོབས་ཆེན་མེད་པས་ཟེར། །གཏམ་དེ་ཚོ་རང་སྣང་
སྐྱིད་ས་ཟེར། །དཔའ་མེད་དཔའ་གཏམ་བཤད་ལེ་དེ། ། རྔོ་ལོ་རང་གི་འཕྱ་ས་
རེད། ། སྟག་མོས་འཛུམ་དྲུག་མ་ངོམས་གོང་། ། ཝ་གྲོ་ལོའི་གྲྭ་ཚན་ཨ་དགོས་
ཆུང་། །སེང་གེའི་གཡུ་རལ་མ་ངོམས་གོང་། །ཁྱི་རྒན་སྐྱག་དྲི་མ་དགོས་ཆུང༌། །
བྲེ་སེར་འབྲོང་ཆུང་མ་དོན་གོང༌། ། གླང་རྒན་འབོད་ངག་ཨ་དགོས་ཆུང༌། །ང་
སྟོབས་ཆེན་དགའ་བདེ་མ་ཡོང་གོང་། །ཁྱོད་རྔམས་ཡག་དཔའ་གཏམ་ཨ་དགོས་
ཆུང་། ། མ་གཞི་ཁྱོད་ཀྱིས་བཤད་ཚུལ་ལ། ། འཛམ་གླིང་སྟོབས་ཆེན་མི་བཞི་་
ཟེར། ། མི་བཞིའི་ནང་ནས་ཁྱོད་རང་ཟེར། ། ཟེར་བའི་གཏམ་དེ་སྙན་ནས་་་
བྱུང་། །ཧོར་སེར་པོའི་སྟོབས་ཆེན་ཁྲ་འབར་དེ། །སྲོག་དམར་བྲག་ལ་སྦྱར་ནས་
ཡོད། །མགོ་ལྤགས་གདོང་ལ་བཀབ་ནས་ཡོད། ། སྙིང་དམར་པོ་ཕྱེད་བཤགས་
བཏང་ནས་ཡོད། ། ཤ་ཕུད་དགྲ་ལྷས་མཆོད་ནས་ཐལ། ། དེ་སྟོབས་ཆེན་རེད་
དམ་སྟོབས་ཆུང་རེད། །ནུབ་སྟག་གཟིག་མི་ནག་སྟོབས་ཆེན་དེ། ། སྐྱེན་པོའི་
མདའ་རྩེར་བརྒྱན་ནས་ཡོད། ། ཕོ་སྟོབས་ཆེན་ཡིན་ཀྱང་མ་ཕན་ཐལ། ། སོག་
སེར་པོའི་ སྟག་དམར་ སྟོབས་ཆེན་དེ། ། ཁྱི་ དཱ་ལི་བཞིན་དུ་དགའ་བདེས་་་་་་་
བཟུང་། །ད་ལྟ་རང་མགོ་ཐོན་ཙམ་ཡིན། །རྒྱ་ནག་པོའི་རྔམས་ཡག་སྟོབས་ཆེན་
ཁྱོད། །ཉོན་དང་འདྲ་མ་འདི་འདྲ་གདའ། ། ཕོ་ཁྱོད་དང་ང་རང་གཉིས་པོ་་
དེ། ། ཡང་ལྗིད་རྒྱུ་མ་བཀྱག་ཀྱང་མྱོང་། །མང་ཉུང་བྲེ་ལ་འཇལ་ཡང་མྱོང༌། །
དུས་དེ་རིང་ཉི་མའི་གདོང་གང་ལ། །ཁྱོད་དམར་པོ་སྲོག་དང་མ་བྲེལ་ན། །ང་
དགའ་བདེ་ཟེར་བ་སྟོང་གཏམ་གྱིས། །གནའ་སྔ་མོ་ཧོར་གྱི་ས་ཆ་ལ། །རྩལ་ཆེན་
ནམ་མཁའ་སྦར་འཛིན་དེ། །ཌ་རུ་བཞིན་དུ་གནམ་ནས་དཀྲོལ། ། འཁར་་་་
བསིལ་བཞིན་དུ་ས་ལ་བརྡབ། ། ལྤགས་པ་བཞིན་དུ་ལག་པས་མཉེད། ། རང་
241



ལུས་རྒྱལ་པོའི་དཀྱིལ་འཁོར་དེ། ། ལྷ་ སྒོ་བཞིན་དུ་ཕྱེ་མི་དེ། ། བསམ་ཤེས་ན་
དཔའ་བོ་ངེད་ཚོ་ཡིན། །དུས་དེ་རིང་རྔམས་ཡག་སྟོབས་ཆེན་དེ། ། དཔེ་དེ་དོན་
བཞིན་དུ་མ་བྱས་ན། །ང་དགའ་བདེ་ཟེར་བ་མིང་མ་འབོད། ། ཚོ་དྲུག་གླིང་རུའི་
ལྷ་སྡེ་དང་། ། ཡང་སྒོས་རྒྱ་ནག་འབངས་མི་བཅས། །ལྟད་མོ་ཁྲ་ཆུང་མིག་གིས་
ལྟོས། ། ཤེད་ཆེན་སུ་རེད་དབྱེ་འབྱེད་ཕྱེ། །མཐོ་དགུང་སྔོན་སྟེང་ནས་གཡུགས་
པའི་དུས། ། སིལ་སྙན་བཞིན་དུ་དཀྲོལ་རྒྱུ་ཡིན། ། ས་གཞི་སྒང་ལ་བརྡབ་པའི་
དུས། །གཟུགས་གཞིའི་རྩ་ཐག་གཅད་རྒྱུ་ཡིན། །གོ་ན་རྣ་བའི་བུ་རམ་གྱིས། །
མ་གོ་སྙིང་གི་འཛེར་རུ་གྱིས། །
ཅེས་གསུངས་ནས་དགའ་བདེས་རྟ་ཁྱུང་ནག་ལྡིང་ཤེས་ ཁ་དཀྲུག་ཡོབ་
རྡེབ་ཀྱིས་དཔའ་བོ་གཉིས་དེ་རྟ་ཐོག་ནས་བཟུང་རེས་བྱས་ཏེ་གཡུགས་བསྐོར་
གཉིས་རེ་བྱས་རྗེས་གཉིས་ཀ་རྟ་ཐོག་ནས་ལྷུང་སྟེ་རྐང་པ་ས་ལ་ཚུགས་པ་དང༌།
ས་ གཞི་ ཐམས་ ཅད་ སྦིར་འཁྱིལ་འཁྱིལ་ གྱིས་ར་འུ་ཆོས་རྫོང་ཀྱང་འགུལ་ སོང་་
བསམ་པ་ཞིག་བྱུང་བ་དང་། དགའ་བདེས་ཆོས་སྐྱོང་གུར་ལིང་ནག་པོ་དེ་སྐད་
གཅིག་ ཏུ་གདན་དྲངས་ཏེ་རྔམས་ཡག་ སྟོབས་ཆེན་དེ་ ཡར་བཀྱག་ནས་ནམ་་་
མཁའི་སྟེང་ནས་སིལ་སྙན་དཀྲོལ་དཀྲོལ། བར་སྣང་ནས་ཁྲ་དར་མས་བྱིའུ་
བརྡེབ་བརྡེབ་ཀྱིས་ས་གཞི་སྒང་ལ་བརྡབ་པས། གློ་སྙིང་མཆིན་གསུམ་ཕྱི་ལ་
ཐོན་པ་དང་། དཔའ་དགྲ་ལྷས་དཔའ་བཟས་མྱུར་དུ་མཆོད་ནས་རྔམས་ཡག་
སྟོབས་ཆེན་ཟེར་བ་མིག་མེད་དུ་དགའ་བདེས་བརྟུལ་ཚར་བར་གདའ། དེ་
ནས་རྒྱ་རྗེ་ཀ་རས་གཙོས་པའི་རྒྱ་མི་ཆེན་རྣམས་ཀྱིས་ད་ནི་གླིང་གི་དཔའ་རྟུལ་ལ་
འགྲན་ཡ་ཤིན་ཏུ་དཀའ་ཐལ། ཡིན་ཀྱང་སང་ཉིན་གེ་སར་དེ་དམར་པོ་མེ་ལ་
བསྲེག་དགོས། དེ་ནས་སྤྲུལ་བ་མཛད་རྒྱུ་ཅི་གདའ་བལྟ་དགོས་ཟེར་ནས་ཁ་
ཆས་ཐོན་པ་དང༌། ཕྱི་ཉིན་རི་རྩེ་གསུམ་ལ་ཉི་མའི་ཟེར་ཕོག་པ་དང་། སྐུ་རྗེ་
སྟོབས་ཀྱི་རྒྱལ་པོ་སངས་རྒྱས་གེ་སར་ཁོང་སྤྱན་རས་གཟིགས་ཀྱི་སྐུ་མངོན་སུམ་
བསྟན་ནས་ཞབས་གཡས་པ་དེ་རྒྱ་ནག་རི་བོ་རྩེ་ལྔའི་སྟེང་ལ་བཞག གཡོན་པ་
242



དེ་རྒྱ་ནག་གླང་ཆེན་འགྱིང་རིའི་སྟེང་དུ་བཞག་སྟེ་རྒྱ་ཞིང་ཆེན་བཅོ་བརྒྱད་གླིང་
རྗེའི་ཞབས་གཉིས་འོག་ཏུ་བཞག་ནས་རྒྱ་ཡི་དཔོན་དམག་ཐམས་ཅད་ཉོན་ཨང་
ཟེར་ནས་སྐྱེས་བུས་གླུ་འདི་སྐད་ཅིག་ཕུལ་སོང་། །
ཨོཾ་མ་ཎི་པདྨེ་ཧཱུྃ་ཧྲི༔ གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་
ལུགས་རེད། །གླུ་ཐེངས་གསུམ་ངག་གི་འགུགས་ལུགས་རེད། ། དུས་དེ་རིང་ལྷ་
ཞིག་འབོད་ལེ་འདི། །གནམ་སུམ་ཅུ་བརྩེགས་པའི་ཡང་སྟེང་ནས། །ལྷ་མཁར་
དཀར་མོའི་ནང་རྒྱུད་ནས། ། ཁྲི་དུང་ཁྲི་འབར་བའི་ཡང་སྟེང་ནས། ། ལྷ་ཆེན་
ཚངས་པ་དཀར་པོ་ཁྱེད། །དུང་གི་ཐོད་གཙུག་ཤིག་སེ་ཤིག ། དབུ་སྐྲ་འཇའ་
འོད་ལྷེབ་སེ་ལྷུབ། ། ཤེལ་གྱི་ཁ་བལ་ཏ་ལ་ལ། །མེ་ཏོག་ཆར་པ་སིལ་ལེ་ལེ། །དྲི་
ཞིམ་སྤོས་དཀར་ལྷང་སེ་ལྷང༌། །དབུ་ལ་དུང་རྨོག་དཀར་པོ་གསོལ། །ཁྱུང་གི་སྤུ་
སྒྲོ་ལྡེམ་སེ་ལྡེམ། ། སྐུ་ལུས་དུང་ཁྲབ་དཀར་པོ་གསོལ། ། སྟག་དོང་གཡས་ལ་་
གཟིག་ཤུབ་གཡོན། །མདའ་གཞུ་འཁོར་གསུམ་ལུས་ལ་བརྒྱན། །ཕྱག་གཡས་ལ་
ཤེལ་གྱི་རལ་གྲི་འཛིན། །གཡོན་དུ་མདུང་དམར་བ་དན་བསྣམས། ། ཆིབས་སོ་
ལྷ་རྟ་གྲོ་དཀར་ཆིབས། །དཀར་ཚོགས་སྡེ་དཔུང་ཤར་ར་ར། །དམག་དཔོན་རུ་
མཚོན་འཁྱིལ་ལེ་ལེ། ། སྟེང་མི་འགྱུར་ལྷ་དམག་འབུམ་གྱིས་བསྐོར། ། དུས་དེ་
རིང་རྒྱལ་པོའི་ཇུས་ལ་གཟིགས། །གངས་རི་དཀར་པོའི་དབུ་རྩེ་ནས། ། རྣམ་
པར་རྒྱལ་བའི་ཁང་བཟང་ནས། །གསེར་ཁྲི་སེར་པོའི་ཡང་སྟེང་ནས། །གཉན་
ཆེན་སྐུ་ལྷ་གེར་འཛོ་ཁྱོད། ། དབུ་ལ་བཙན་རྨོག་དམར་པོ་གསོལ། །བཙན་དར་
དམར་པོ་ལྷབ་སེ་ལྷབ། ། སྐུ་ལུས་བཙན་ཁྲབ་དམར་པོ་གསོལ། ། སྟག་ར་གཡས་
ལ་གཟིག་ཤུབ་གཡོན། །འཁོར་གསུམ་དགྲ་དར་འཚུབ་སེ་འཚུབ། །ཕྱག་གཡས་
ལ་གནམ་ལྕགས་རལ་གྲི་འཛིན། །གཡོན་དུ་བཙན་ཞགས་དམར་པོ་བསྣམས། །
ཆིབས་སོ་བཙན་རྟ་དམར་པོ་ཆིབས། ། བཙན་འཁོར་བྱེ་བ་འབུམ་གྱིས་་་་་་་
བསྐོར། ། བཙན་ཁྱི་དམར་པོ་སྔོན་དུ་འདེད། ། དོམ་ནག་སྨྱོན་པ་རྗེས་སུ་་་་་
འབྲངས། །དེ་རིང་རྒྱལ་པོའི་གྲོགས་ལ་བྱོན། ། དམའ་རྒྱ་མཚོ་ཆུ་ཡི་དཀྱིལ་་་
243



འཁོར་ནས། །དཔག་བསམ་ཤིང་གི་རྩ་བ་རུ། །འདོད་ཡོན་ཀླུ་མཁར་ཁྲ་མོའི་
ནང་། ། གཡུ་ཁྲི་སྔོན་མོའི་ཡང་སྟེང་ན། ། ཀླུ་རྒྱལ་གཙུག་ན་རིན་ཆེན་ཁྱོད། །
དབུ་ལ་གཡུ་རྨོག་སྔོན་མོ་གསོལ། །ཆུ་དར་སྔོན་མོ་ལྷབ་སེ་ལྷབ། །སྐུ་ལུས་གཡུ་
ཁྲབ་སྔོན་མོ་གསོལ། ། སྟག་ར་གཡས་ལ་གཟིག་ཤུབ་གཡོན། ། མདའ་གཞུ་་་་
འཁོར་གསུམ་ལུས་ལ་བརྒྱན། །ཕྱག་གཡས་ལ་དོན་ཡོད་ཞགས་པ་བསྣམས། །
གཡོན་དུ་ཀླུ་ཞགས་སྔོན་མོ་འཛིན། །ཆིབས་སོ་ཆུ་རྟ་སྔོན་མོ་ཆིབས། །འོག་མི་
འགྱུར་ཀླུ་དམག་འབུམ་གྱིས་བསྐོར། །དུས་དེ་རིང་རྒྱལ་པོའི་གྲོགས་ལ་བྱོན། །
གནམ་རིམ་པ་བཅུ་གསུམ་ཡང་སྟེང་ནས། ། མ་ནེ་ནེ་གནམ་སྨན་དཀར་མོ་་་
ཁྱེད། །དབུ་ལ་དུང་གི་རལ་རྔ་གསོལ། །དུང་གི་གཙུག་ཏོར་སྤུངས་སེ་སྤུངས། །
དར་གྱི་ཅོད་པཎ་ཡ་ལ་ལ། །ཕྱག་གཡས་ལ་ཚེ་ཡི་བུམ་པ་བསྣམས། །གཡོན་ལ་
མདའ་དར་ཚེ་མར་བཞེས། ། སེང་སྒྲ་མེད་གདན་སྐྱོང་འོག་ལ་ཆིབས། ། གཡུ་
འབྲུག་སྔོན་མོ་རྗེས་སུ་འབྲངས། ། རོལ་དུ་མཁའ་འགྲོ་འབུམ་གྱིས་བསྐོར། །
དུས་དེ་རིང་རྒྱལ་པོའི་གྲོགས་ལ་བྱོན། །དཔའ་དགྲ་ལྷའི་ཁྲ་རྫོང་གོང་མ་ནས། །
སེང་སྟག་འོད་ཀྱི་རྒྱལ་པོ་ཁྱེད། །མི་ལུས་ཁྱུང་གི་མགོ་བོ་ཅན། ། ཁྱུང་གི་གཤོག་
སྒྲ་ལྡིར་རི་རི། །དེ་རིང་སྐྱེས་བུའི་གྲོགས་ལ་བྱོན། །དཔའ་དགྲ་ལྷའི་ཁྲ་རྫོང་བར་
མ་ནས། །དགྲ་ལྷ་དུང་སེང་དཔལ་ཁྲབ་ཁྱེད། །མི་ལུས་སྟག་གི་མགོ་བོ་ཅན། །
སྟག་མོའི་ངར་སྐད་ལྡིར་རི་རི། །འཛུམ་དྲུག་འོད་ཀྱིས་ཁྱབ་ནས་ཤོག ། དུས་
དེ་རིང་སྐྱེས་བུའི་གྲོགས་ལ་བྱོན། །དཔའ་དགྲ་ལྷའི་ཁྲ་རྫོང་འོག་མ་ནས། །ཕུ་བོ་
དུང་སྐྱོང་དཀར་མོ་གཅིག ། ནུ་བོ་ཀླུ་སྒྲུབ་འོད་ཆུང་གཉིས། །སྲིང་མོ་ཐིག་ལེ་
འོད་འཕྲོ་གསུམ། །ཐུགས་མ་གཡེངས་སྐྱེས་བུའི་གྲོགས་ལ་བྱོན། །དཔའ་དགྲ་
ལྷ་གཉན་སྟག་དམར་པོ་ཁྱེད། ། དབུ་ལ་བྱུར་རྨོག་དམར་པོ་གསོལ། ། དེ་ལ་་
གསེར་གྱི་རྒྱལ་མཚན་བཙུགས། །སྐུ་ལུས་བྱུར་ཁྲབ་དམར་པོ་གསོལ། ། སྟག་ར་
གཡས་ ལ་ གཟིག་ ཤུབ་ གཡོན། ། གསེར་ གན་ ཇི་ ར་ ཡི་ རྒྱ་ ཕིབས་ བཙུགས། །
ཆིབས་སོ་གཉན་རྟ་གློག་བཞུར་ཆིབས། ། རོལ་དུ་བཙན་འཁོར་འབུམ་གྱིས་་་་
244



བསྐོར། །དེ་རིང་སྐྱེས་བུའི་གྲོགས་ལ་བྱོན། །ཨ་མྱེ་རྨ་ཆེན་སྦོམ་ར་གཅིག | རྨ་
སྟོད་བཙན་ལྷ་བཅུ་གསུམ་གཉིས། ། རྨ་རི་སྲིད་པའི་གཞི་བདག་གསུམ། ། དེ་
རིང་སྐྱེས་བུའི་ཇུས་ལ་གཟིགས། ། ལྷ་དེ་འདྲ་ཡན་ལ་འབོད་པ་མེད། །ས་འདི་
དང་ས་ངོ་མ་ཤེས་ན། ། ཤར་རྒྱ་ནག་བཀྲ་ཤིས་རྭ་བ་ཡི། །ཞབས་གཡས་རི་བོ་རྩེ་
ལྔ་རེད། །ཞབས་གཡོན་གླང་ཆེན་འགྱིང་རི་རེད། །ང་འདྲ་ང་ངོ་མ་ཤེས་ན། །
ཕྱག་སྟོང་སྤྱན་སྟོང་སྤྱན་རས་གཟིགས། ། སྤྱན་རས་གཟིགས་ཀྱི་སྤྲུལ་བ་དེ། །
གླིང་རྗེ་གེ་སར་རྒྱལ་པོ་ཟེར། ། ངོ་ཤེས་སོ་ཨེ་བསམ་དམ་སྲི་ཚོ། ། ད་ཉོན་དང་
འདྲ་མ་འདི་འདྲ་གདའ། །ང་ཤར་གླིང་ལྷ་ཡི་དཀྱིལ་འཁོར་ན། །ཉོན་མོངས་
སེམས་ཅན་ཀུན་གྱི་དོན། ། ལྷ་དཀོན་མཆོག་གསུམ་དེ་ཡིད་ལ་བསྒོམ། །སྐྱེས་བུ་
སྐུ་མཚམས་བཞུགས་ས་ལ། ། རྒྱ་ཡིག་པོ་ཏི་གསེར་མགོ་དེ། ། ཤར་གླིང་དཀར་
སྟོད་ལ་འབྱོར་ནས་བྱུང་། །རྒྱ་རྗེ་མྱ་ངན་བཞུགས་ཡོད་ཟེར། །མ་གཅིག་གནམ་
སྨན་དཀར་མོ་ཡིས། ། ལུང་བསྟན་ང་ལ་ ཕབ་ནས་བྱུང་། ། ད་ལོ་རྒྱ་ལ་འགྲོ་་་
དགོས་གསུངས། ། རྫས་སྣ་མཁོ་དགུ་བརྩོན་དགོས་གསུངས། །སྲིན་མོ་ཉི་མ་ཁྲི་
སྐྱིད་ཀྱི། ། རོ་རུལ་སྦྱིན་སྲེག་བཏང་ཤོག་གསུངས། ། རྒྱལ་པོ་མྱ་ངན་སེལ་བ་་
དང༌། ། རྒྱ་ནག་ཆོས་ལ་བསྒྱུར་དགོས་གསུངས། ། རྒྱ་ཁྲིམས་མུན་པའི་ཁྲིམས་
སྲོལ་དེ། ། དགེ་བཅུ་ཁྲིམས་སུ་སྤེལ་དགོས་གསུངས། །ང་སྐྱེས་བུའི་བསམ་དོན་
མ་འགྲུབ་གོང་། །རོ་རུལ་བཞུས་པའི་ཉེས་ཆེན་དུ། ། རྒྱ་ལུགས་བྱས་ནས་གནམ་
ལ་བཏགས། ། བོད་ལུགས་བྱས་ནས་ས་ལ་ཕབ། ། དེ་ནས་ཁྲིམས་ཤིང་རྩེ་ལ་་
བརྒྱན། ། སྟོང་ཉིད་གེ་སར་རྒྱལ་པོ་ང་། །རྒྱུ་དགའ་ནས་རྒྱ་ལ་ཡོང་ལེ་མིན། ། ལྷ་
དང་མཁའ་འགྲོའི་བཀའ་མ་བཅག །འགྲོ་ལ་ཕན་ངལ་སྤངས་ནས་ཡོང་། །རྒྱུ་
ལ་ཆགས་འཛིན་ཡོད་ལེ་མིན། །དགྲ་ལ་ཞེ་སྡང་ཡོད་ཀྱང་སྟེ། །སེམས་ལ་གཡོ་སྒྱུ་
ཡོད་ལེ་མིན། ། རྒྱ་རྗེ་ཀ་ར་ཀུན་ཀོན་དེ། ། འཇམ་དཔལ་དབྱངས་ཀྱི་སྤྲུལ་པ་
རེད། ། འཇམ་དབྱངས་སྤྲུལ་པ་ ག་ནས་ཡིན། ། དཔྱད་ན་ཨ་ཉོག་བློ་ཕུགས་་་
རེད། ། རང་ཐག་ཆོད་ལེ་གཅིག་ཀྱང་མེད། །དཔྱད་བཞག་ན་འདྲ་མ་འདི་འདྲ་
245



གདའ། །དཔོན་ཡོས་མགོ་འདྲ་དེས་ཡུལ་སྡེ་ཕུང༌། །རྟ་དར་ལྕེ་འདྲ་དེས་བདག་
པོ་ཕུང་། ། སྨན་ངོ་གཉིས་མ་དེས་ཚེ་རོགས་ཕུང་། ། དེ་ལ་ཕུང་བ་རྣམ་་་
གསུམ་ཟེར། ། ད་རུང་སྨྱོ་བ་རྣམ་གསུམ་ཡོད། ། བྱ་ཁུ་བྱུག་སླེབས་ཁར་ཁྭ་ཏ་
སྨྱོ། །གནམ་སྦྲང་ཆར་འབབ་ཁར་སྤྲིན་གསར་སྨྱོ། ། རླུང་ལྷགས་པ་རྒྱག་ཁར་
ཐལ་སྐྱ་སྨྱོ། ། ཟེར་བའི་གཏམ་དེ་ཨེ་བདེན་ཞེ། ། དེ་རིང་ཉི་མའི་གདོང་གང་
ལ། །རྒྱ་རྗེ་ཀ་ར་ཀུན་ཀོན་ཁྱོད། ། སྟོབས་རྫུ་འཕྲུལ་ཡོད་ན་བསྟན་ནས་ཤོག །
ང་སྐྱེས་བུའི་འགྲམ་དུ་སླེབས་ནས་ཤོག །འཇོན་ཐང་ཅི་གདའ་དེ་རིང་བལྟ། །
རྒྱ་ཁྲིམས་དར་བུ་མོ་སྤུན་བདུན་ཚོ། །ལྕེ་ལ་མདུད་པ་བརྒྱབ་མི་ཟེར། །ཡེ་ཤེས་
མཁའ་འགྲོ་ཡིན་པས་ཟེར། །ཡེ་ཤེས་མཁའ་འགྲོ་ཡིན་ཀྱང་ན། ། མཁའ་འགྲོའི་
ཆགས་ལུགས་ཅི་གདའ་བལྟ། །དུས་དེ་རིང་རྒྱ་ཡུལ་ས་ཆ་ལ། ། ཕོ་རྒོད་པོ་ཡོད་
ན་ཐོན་ནས་ཤོག ། ངས་རྒྱ་ནག་དབང་དུ་མ་འདུས་ན། །ཕོ་གེ་སར་ཟེར་བ་
སྟོང་གཏམ་གྱིས། །ཀླུ་ཁྲོམ་ཆེན་ཟེར་བ་རྫུན་གཏམ་གྱིས། །ཁྱོད་རྒྱ་རྗེ་ཡིད་ལ་དེ་
ལྟར་ཞོག ། མ་གོ་གླུ་ལ་སྐྱོར་རྒྱུ་མེད། །
ཅེས་གསུང་བའི་གླུ་དེ་ལྟར་ཕུལ་བ་དང༌། རྒྱ་ནག་ཞིང་ཆེན་བཅོ་བརྒྱད་
ཀྱི་དཔུང་དམག་རྣམས་ཞེད་སྣང་དང་དགའ་སྐྱིད་ཀྱི་ངོས་ནས་བཞུགས། རྒྱ་
རྗེ་ཀ་ར་ཀུན་ཀོན་དེའི་བསམ་པར། ད་ནི་སྐད་ཨ་ལི་ལས་ཕྲ་ཙམ། འགྲོས་ཝ་
མོ་ལས་ཞུམ་ཙམ། སྡོད་རི་བོང་ལས་ཙོག་ཙམ་བྱས་ན་མ་གཏོགས་ཡག་མ་ཐལ་
བསམས་ཤིང་། བླ་མ་མཁྱེན། འགྲན་མེད་སྤྱན་རས་གཟིགས་དབང་མཁྱེན།
ད་ནི་བྱམས་དང་སྙིང་རྗེ་བསྒོམས་ནས་ང་ལ་གཟིགས་རོགས་མཛོད་ཟེར་ནས་
མཐེ་བོང་བསླངས། པུས་མོ་བཙུགས། དར་དཀར་དམར་ལྔའི་སྣེ་ནས་་་
དྲངས་ཏེ་ཁོས་ལུས་ངག་ཡིད་གསུམ་གྱི་གླུ་ཞིག་ཕུལ་སོང་། །
ཨོཾ་མ་ཎི་པདྨེ་ཧཱུྃ་ཧི༔ གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་
ལུགས་རེད། །གླུ་ཐེངས་གསུམ་ངག་གི་འགུགས་ལུགས་རེད། ། དུས་དེ་རིང་ལྷ་
ཞིག་འབོད་ལ་འདི། ། སྟོད་རྒྱ་གར་ཆོས་སྐུའི་གདན་ས་ནས། །བཅོམ་ལྡན་ཤཱཀྱ་
246



ཐུབ་པ་ལ། ། དགྲ་བཅོམ་སྟོང་དང་དགུ་བརྒྱས་བསྐོར། །ད་རེས་རྒྱལ་པོའི་་་
གྲོགས་ལ་གཟིགས། །ཆོས་འཁོར་དཔལ་གྱི་ལྷ་ས་ནས། ། ཇོ་བོ་ཤཱཀྱ་མུ་ནེ་་་་
ཁོང་། ། བསྟན་པའི་སྲོག་ ཤིང་སྒྲོན་མེ་ཡིན། །དེ་རིང་རྒྱལ་པོའི་ཁ་འཛིན་་་་་
་མཛོད། ། ཤར་རྒྱ་ནག་རི་བོ་རྩེ་ལྔ་ནས། ། ཐུགས་རྗེ་འཕགས་པ་འཇམ་དཔལ་
དབྱངས། །དུས་དེ་རིང་རྒྱལ་པོའི་ཇུས་ལ་གཟིགས། ། སྲོག་སྐྱོབ་ཞུ་བའི་དུས་ལ་
བབས། །ས་འདི་ས་ངོ་མ་ཤེས་ན། ། ཤར་རྒྱ་ནག་བཀྲ་ཤིས་རྭ་བ་རེད། ། དྲེལ་
སྨུག་ཆུང་གདུང་ཐག་འཐེན་ས་རེད། །ཇ་འུ་ཟི་གཏེར་ཁ་འབྱུང་ས་རེད། །ཕོ་ང་
འདྲ་ང་ངོ་མ་ཤེས་ན། །ང་རྒྱ་རྗེ་ཀ་ར་ཀུན་ཀོན་ཟེར། ། སྨད་རྒྱ་ནག་ཁྲིམས་ཀྱི་
རྒྱལ་པོ་ཡིན། །ཁྲིམས་མངའ་ཐང་ཅན་གྱི་མི་ཞིག་ཡིན། ། ལྷོ་འཛམ་བུ་གླིང་ལ་
གྲགས་ལེ་ཡིན། །ཡིན་ཀྱང་སྐྱེས་བུར་ཞུ་རྒྱུ་ལ། །ད་ལོ་མིན་པའི་ན་ནིང་ལོ། །ན་
ནིང་ལོ་ཡི་གནམ་ལོ་ལ། །བདུན་བློན་ནམ་མཁའ་ཐོག་བཟུང་གཅིག ། རྒྱུག་
པའི་འཇའ་མ་རྐང་རིང་གཉིས། །འཛིན་པའི་ཁྱབ་པ་ལག་རིང་གསུམ། །མང་
ཁ་ཉུང་ལ་མ་བརྟེན་དུས། །མཐའ་རྒྱ་མཚོ་ཆེན་པོའི་ཕ་རོལ་ནས། །སྲིན་མོ་ཉི་
མ་ཁྲི་སྐྱིད་དེ། ། རྒྱལ་པོའི་བཙུན་མོར་བཞག་དགོས་ཟེར། ། རྒྱལ་རབས་བཞི་
བཅུ་ཞེ་དགུ་ལ། །མཛེས་མ་དེ་འདྲ་མེད་དོ་ཟེར། ། བཙུན་མོ་ལྔ་བརྒྱས་མ་ཤེས་
ལེ། །རྒྱལ་པོའི་ཆུང་མར་བཞག་ལེ་ཡིན། ། རྒྱ་སྡེ་མི་ཁ་ཆེ་བའི་དུས། །ཉིན་ཤས་
ཤིག་ལས་མ་སོང་བར། །སྲིན་མོ་ནད་ཀྱིས་བཅོམ་ནས་ཐལ། །དེ་དུས་སྲིན་མོས་
བཤད་ཚུལ་ལ། །རྒྱལ་པོ་སེམས་པ་མ་སྡུག་ཟེར། །ང་འདས་པའི་ལོ་གསུམ་ཕྱིན་
པའི་རྗེས། ། རོ་ལྤགས་དབུགས་ཤིག་ཐོབ་ཡོང་ཟེར། ། དེ་ནས་ལོ་གསུམ་ཕྱིན་
པའི་རྗེས། ། ཤ་ལ་དབུགས་ཤིག་ཐོབ་ཡོང་ཟེར། །དེ་ནས་ལོ་གསུམ་ཕྱིན་པའི་
རྗེས། །ཁྲག་ལ་དབུགས་ཤིག་ཐོབ་ཡོང་ཟེར། །ལོ་དགུ་ཟླ་དགུ་ཞག་དགུའི་ཐོག
བཙུན་མོ་ལངས་པའི་དུས་ཞིག་ཟེར། ། འཇིག་རྟེན་མགོ་ནག་མི་ཡུལ་འདི། །
སྲིན་མོའི་ལག་ལ་ཚུད་ལེ་ཟེར། །སྲིན་མོ་ལངས་ནས་ཕན་ཆོད་ལ། ། ཕོ་སུ་དང་
གང་གིས་མི་ཐུབ་ཟེར། །འཆི་ཁར་ཁ་ཆིམས་དེ་འདྲ་བྱུང་། །དེ་སྟེ་སྐྱེས་བུ་རིན་
247



4
པོ་ཆེ། ། ཐུགས་ཁྲོ་བ་གདའ་ན་འཛུམ་པར་གནང་། ། ཞལ་འཛུམ་འཛུམ་སྒོ་ནས་
ང་ལ་གཟིགས། །ངས་སྔ་བྱས་ལས་ལ་བཤགས་པ་གཅིག ། ཕྱི་བྱེད་ལས་ལ་
དམ་བཅའ་གཉིས། །སྐྱེས་བུས་ཅི་གསུངས་བསྒྲུབ་རྒྱུ་ཡིན། ། གནའ་མིའི་བོད་
ཀྱི་གཏམ་དཔེ་ལ། ། དཔེ་བཞག་ན་འདྲ་མ་འདི་འདྲ་གདའ། ། གངས་དཀར་
ཡག་རི་ལ་མ་ཆགས་ན། ། སེང་དཀར་མོ་འཁོར་ས་ཅི་ལ་བྱེད། ། སེང་དཀར་མོ་
ཡིད་གཏད་སུ་ལ་བྱེད། ། རྫ་རག་དཀར་རྫ་ལུང་མ་ཆགས་ན། །འབྲོང་བྲེ་སེར་
འཁོར་ས་ཅི་ལ་བྱེད། ། མགོ་རུ་ཐུར་ངོམས་ས་གང་ལ་བྱེད། ། ས་གཞིར་ སྤང་
དཀར་མ་ཆགས་ན། ། ཤྭ་ཡུ་མོ་འཁོར་ས་ཅི་ལ་བྱེད། ། སེམས་གངས་དཀར་ཡིད་
གཏད་སུ་ལ་བྱེད། །དམའ་རྒྱ་མཚོ་ཆེན་མོ་མ་ཆགས་ན། །ཉ་གསེར་མིག་འཁོར་
ས་ཅི་ལ་བྱེད། །ལུས་གསེར་གཤོག་རྒྱས་ས་གང་ལ་བྱེད། ། སྐུ་སེང་ཆེན་གླིང་ལ་
བྱོན་ཟེར་ན། ། རྒྱུ་མི་ཆེན་འདུག་ཐབས་གང་འདྲ་བྱེད། ། ང་དཔོན་པོས་ཡིད་
གཏད་སུ་ལ་བྱེད། །ད་དེ་རིང་ཉི་མའི་གདོང་གང་ལ། །རྒྱ་ཞིང་ཆེན་བཅོ་བརྒྱད་
འབུམ་དམག་འདི། ། སྐྱབས་ཡུལ་སེང་ཆེན་ཁྱེད་ལ་ཞུ། །ད་གང་འགྲོ་དོན་སྟོན་
ཡོང་ལེ་གཅིག ། ཕྱི་མ་འདྲེན་སྟོན་ཡོང་ལེ་གཉིས། །ཅི་བསམ་དོན་གྱི་འགྲུབ་
ལེ་གསུམ། །བླ་མ་ཁྱེད་ཀྱིས་དགོངས་པ་གཟིགས། །རྒྱ་སྟོང་ཁུན་ཅན་དང་ལྕང་
ལོ་ཅན། །སོག་སྟག་ཁྲིད་ཤོག་དང་ནོར་འཕེལ་ཤོག །རྒྱུ་ཞིང་ཆེན་བཅོ་བརྒྱད་
ཕན་ཆོད་དང༌། །འུ་ཟི་རྒྱལ་པོ་ཚུན་ཆོད་ལ། ། རྒྱུ་ནོར་རྩིས་གྲངས་ཐེབས་ས་
མེད། །རི་བོ་ནོར་བུའི་ཁུག་ཆེན་འདི། ། སྐྱེས་བུ་ཁྱེད་ཀྱི་ཕྱག་ལ་འབུལ། ། རྔ་
ཆེན་ དབྱར་འབྲུག་འབར་བ་གཅིག ། ཁྲིམས་དུང་ སྐད་པོ་རྒྱང་གྲགས་་་་་་
གཉིས། ། ཁྲིམས་ཡིག་ཞལ་ལྕེ་བཅུ་གཉིས་གསུམ། ། སྤྱོད་པ་རྣམ་པ་བཅུ་དྲུག་
བཞི། །དེ་རིང་སྐྱེས་བུ་ཁྱེད་ལ་འབུལ། ། རྒྱ་ནག་ཁྲིམས་ཀྱི་མངའ་བདག་དེ། །
སྐྱེས་བུ་ཁྱེད་ཀྱིས་གནང་རོགས་མཛོད། ། ངས་དགྱེ་དགྱེ་དགྱེ་ལ་ཕྱག་གསུམ་
འབུལ། ། སྔ་བྱས་ལས་ངན་དག་པར་ཤོག ། དགྱེ་མ་སྒུར་ལ་ཕྱག་གསུམ་་
འབུལ། ། ད་གང་སྐྱོན་ཆག་སེལ་བར་ཤོག ། སྒུར་སྒུར་སྒུར་ལ་ཕྱག་གསུམ་
248



འབུལ། །ཚེ་ཕྱི་མའི་ལམ་སྣ་འདྲེན་པར་ཤོག ། ལམ་བར་དོར་མ་ལུས་ཐུགས་
རྗེ་གཟིགས། །སྐུ་སེང་ཆེན་ཐུགས་ལ་དེ་ལྟར་ཞོག །
ཅེས་གླུ་དེ་ལྟར་ཕུལ་བ་དང༌། སྐུ་རྗེ་རྒྱལ་པོ་སངས་རྒྱས་གེ་སར་ཁོང་
འཇའ་འོད་ཀྱི་ནང་ནས་ཉི་མ་སྟོང་ལས་གཟི་མདངས་ཆེ་བ་ཙམ་ཞིག་མཛད་དེ་
བཞུགས་པ་དང་། དེ་ནས་རྒྱ་ཡི་སྟོང་ཁུན་རྒྱལ་པོ་དང་། ལྕང་ལོ་ཅན་གཉིས་
ཀྱིས་དར་དང་གོས་ཆེན་དྲེལ་འུ་འགལ་ཁ་མང་པོ། བཀྲ་ཤིས་ཀྱི་ནོར་བུ་གཡུང་
དྲུང་དགའ་བ། ནོར་བུ་རིགས་ཆོས་བསམ་གྱིས་མི་ཁྱབ་པ་རྣམས་གསེར་གྱི་
དོང་བན་དང༌། གཡུ་ཡི་དོང་བན་ནང་བླུགས་ནས་ཞུ་བ་སྣ་ཚོགས་ཕུལ། དེ་
ནས་སྐྱེས་བུས་སྤྱན་རས་གཟིགས་ཀྱི་སྐུ་མདོག་དེ་ཕར་ཡལ་ནས་སྐྱེས་བུ་རང་ཉིད་
ཀྱི་སྐུ་མདོག་ཚུར་བསྟན་པ་དང་། རྒྱ་རྗེས་གཙོས་པའི་རྒྱལ་བློན་ཚང་མས་
གསེར་ཐང་ཁྲ་མོའི་སྟེང་དུ་གླིང་གི་རྒྱལ་བློན་རྣམས་ཀྱི་མདུན་དུ་རྒྱ་ནག་པོའི་
དཀོར་མཛོད་བཅོ་བརྒྱད་ཀྱི་ནང་ནས་དར་གོས་ཆེན་དང་། གསེར་དང་་་་
དངུལ། ལི་དཀར་དམར། རིན་ཆེན་ནོར་བུའི་ཕ་ཟོག་ཆ་ལྔ་བཅུ་སོགས་
ཕུལ་ནས་སྐྱེས་བུར་དབང་བསྐུར་དང་བྱིན་རླབས་གནང་རོགས་ཞེས་ཞུ་བ་ཕུལ་
ནས་ཡོད་པ་དང་། དེའི་སྐབས་ཚོང་དཔོན་ནོར་བུ་བཟང་པོ་དང་། ལག་དོ་
ཀརྨ་བཀྲ་ཤིས་གཉིས་ཚུར་མདུན་དུ་ཡོང་ནས་ཚོང་དཔོན་ནོར་བུ་བཟང་པོས་
མཛོད་དར་དཀར་དམར་ཡུག་ལྔའི་སྣེ་ལ་སེར་པོ་གསེར་གྱི་པ་ཊ་བཅུ། ཁམ་པ་
དངུལ་གྱི་པ་ཊ་བཅུ། སྔོན་མོ་གཡུ་ཡི་པ་ཊ་བཅུ། པ་ཊ་སུམ་ཅུའི་ཚན་གྲངས་
བསྒྲིགས་ནས་ཚོང་དཔོན་རྣམས་ཀྱིས་གླུ་འདི་སྐད་ཅིག་ཕུལ་སོང༌།
ཨོཾ་མ་ཎི་པདྨེ་ཧཱུྃ་ཧྲི གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་
ལུགས་རེད། །གླུ་ཐེངས་གསུམ་ངག་གི་འགུགས་ལུགས་རེད། །དུས་དེ་རིང་ལྷ་
ཞིག་འབོད་ལེ་འདི། ། ལྷ་ཆོས་སྐུ་ལོངས་སྐུ་སྤྲུལ་སྐུ་གསུམ། །བྱིན་རླབས་ཅན་གྱི་
ལྷ་གསུམ་མཁྱེན། ། ཤར་རྒྱ་ནག་རི་བོ་རྩེ་ལྔ་ནས། །ཐུགས་རྗེ་འཕགས་པ་འཇམ་
དཔལ་དབྱངས། །དེ་རིང་ཚོང་དཔོན་ཇུས་ལ་གཟིགས། །ས་འདི་དང་ས་ངོ་མ་
249



ཤེས་ན། ། ཤར་རྒྱ་ནག་ གསེར་ ཐང་ཁྲ་མོ་རེད། ། དྲེལ་སྨུག་ཆུང་གདུང༌ ཐག་་
འཐེན་ས་རེད། ། མཛོ་ཁྱུང་དཀར་རུ་རྡེབ་བྱེད་ས་རེད། ། ཕོ་ང་འདྲ་ང་ངོ་མ་
ཤེས་ན། །མི་ང་འདྲ་རྩ་བ་ཞུས་པས་ན། ། ཕ་བོང་དཀར་པོའི་ཁྱུང་རྫོང་ནས། །
ང་ཚོང་དཔོན་ནོར་བུ་བཟང་པོ་ཟེར། །རྒྱུ་ཚོང་བོད་ལ་སྐྱེལ་མི་ཡིན། །བོད་ཚོང་
རྒྱུ་ལ་འདྲེན་མི་ཡིན། །འཛམ་གླིང་བསྐོར་བ་སྐོར་མི་ཡིན། །རྒྱ་བོད་གསེར་ལམ་
གཏོད་མི་ཡིན། །གནའ་སྔ་མོ་སྔར་གྱི་དུས་ཚོད་ལ། །ཤར་སྒར་སྡོད་མགྲོན་པོའི་
ཚོང་ལམ་དེ། །གླིང་དཀར་པོའི་ཡུལ་ལ་ཐེངས་གཅིག་སོང་། །རྗེ་སེང་ཆེན་ཇོ་རུ་
དཔོན་དང་འཕྲད། །ལོ་གསུམ་གླིང་དཀར་སྟོད་ལ་ལུས། ། སྐུ་གསུང་ཐུགས་ཀྱི་
ལྷ་མཁར་དང༌། །ཇ་མཁར་སྨུག་པོས་གཙོས་ཟིན་པའི། །སྐུ་མཁར་སུམ་ཅུ་སོ་
བདུན་བཞེངས། །བཞེངས་མི་ཚོང་དཔོན་ངེད་ཚོ་ཡིན། །དེ་རིང་སྐྱེས་བུ་ལྷ་ཡི་
སྲས། །འགྲོ་དྲུག་འདྲེན་པའི་བླ་མ་ཁྱེད། །ཉོན་མོངས་སེམས་ཅན་ཕ་མ་ཁྱེད། །
དམྱལ་ཁམས་ཁ་ལོ་སྒྱུར་མི་ཁྱེད། ། དཀའ་ཚེགས་ངལ་བར་མ་འཛེམས་པར། །
དུས་ད་ལོ་ནག་པོ་རྒྱ་ལ་ཕེབས། །རྟགས་དང་རྟེན་འབྲེལ་ཤིན་ཏུ་བཟང་། །ཁྱེད་
དེ་སྔ་མ་མཇལ་ཡུན་རིང་སོང་། །དུས་དེ་རིང་མཇལ་བ་བཀའ་དྲིན་ཆེ། །གནའ་
མིའི་བོད་ཀྱི་གཏམ་དཔེ་ལ། །ལྷ་ཇོ་བོ་ཤཱཀྱ་མུ་ནེ་དེ། །ཞལ་ཐེངས་གཅིག་མཇལ་
ན་ངན་སོང་མེད། །ཐེངས་གཉིས་མཇལ་ན་སྡིག་པ་འདག ། ཐེངས་གསུམ་
མཇལ་ན་མཐོ་རིས་འདྲེན། །དུས་དེ་རིང་ཉི་མའི་གདོང་གང་ལ། ། ལྷ་ཇོ་བོ་
མཇལ་དང་ཁྱད་མེད་བྱུང༌། །ད་སེང་ཆེན་མཇལ་བའི་མཇལ་རྟེན་དུ། །སེར་པོ་
གསེར་གྱི་པ་ཊ་བཅུ། ། ཁམ་པ་དངུལ་གྱི་པ་ཊ་བཅུ། ། སྔོན་མོ་གཡུ་ཡི་པ་ཊ་
བཅུ། །པ་ཊ་སུམ་ཅུའི་ཚན་གསོལ་དང་། ། རྒྱ་ནག་དྲེལ་འུ་ཁ་དཀར་གཙོས། །
སྨུག་ཆུང་དྲེལ་ལ་ཁྲི་འབུལ་དང༌། ། དྲེལ་སྨུག་ཆུང་ཁྲི་ལ་ཇ་རྒྱབ་ཁྲི། །དར་གོས་
གཉིས་ལ་གྲངས་མེད་ཡིན། ། གླིང་དཔའ་རྟུལ་འདོད་པ་ཅི་དགོས་ཡོད། ། རྒྱ་
ནག་པོའི་ཕ་ཟོག་ཅི་ཡོད་དེ། ། གླིང་རྒྱལ་བློན་རྣམས་ལ་འབུལ་བས་ཆོག །
ངའི་འཁྲིས་སུ་བསྡད་པའི་དཔའ་བོ་འདི། །ལག་དོ་ཀརྨ་བཀྲ་ཤིས་ཟེར། །བཀྲ་
250



མ་ཤིས་ལས་དེ་གཅིག་ཀྱང་མེད། ། དོན་མ་འགྲུབ་ལས་དེ་གཉིས་ཀྱང་མེད། །
ངེད་ཚོང་དཔོན་ཚོང་གཡོག་ཅི་ཡོད་རྣམས། ། ཤར་གླིང་དཔར་སྟོད་ལ་འཁྲིད་
རོགས་མཛོད། ། གླིང་སྐྱེས་བུས་ཅི་གསུངས་དང་ལེན་ཞུ། ། དུས་ད་ལོ་བསམ་
དོན་འགྲུབ་ལུགས་ལ། ། གླིང་སྐྱེས་བུས་འགྲོ་བ་སེམས་ཅན་དོན། །རྒྱུ་འདྲེ་ལྔ་བ་
དགུ་བརྩེགས་བརྟུལ། །ཨ་བསེ་ཁྲབ་རྫོང་གོང་མ་ཕབ། །བཙུན་མོ་རོ་རུལ་མེ་ལ་
བསྲེགས། ། རྒྱ་མི་ཆེན་རྒྱལ་པོ་དབང་དུ་འདུས། །ལས་དེ་ལས་བཟང་ཞིག་ཅི་ལ་
ཡོད། ། ལྷོ་འཛམ་གླིང་སྐལ་པ་ཚུགས་ནས་ཐལ། ། ང་ཚོང་དཔོན་བསམ་དོན་
འགྲུབ་ནས་ཐལ། །བཀའ་ཅི་ཡོད་སྐྱེས་བུས་གསུང་རོགས་མཛོད། །
ཅེས་ཞུས་པ་དང༌། སྐྱེས་བུ་ཆེན་པོ་སངས་རྒྱས་གེ་སར་ཁོང་ཞལ་རས་
དུང་ལས་དཀར་ཙམ། །གངས་ལ་ཉི་མ་ཕོག་འདྲའི་སོ་དཀར་སུམ་ཅུ་དེ་ཚོང་
དཔོན་རྣམས་ལ་བསྟན་ཞིང༌། ཡཱ་ཚོང་དཔོན་རྣམས་དེ་རིང་ཐུག་པ་ཤིན་ཏུ་
བཟང་། ང་ནག་པོ་རྒྱུ་ཡི་ས་ཆ་ལ་ལོ་གསུམ་བར་དུ་འགོར་ནས་ཐལ། ད་
བར་ཚོང་དཔོན་ག་ན་སོང་། དུས་དེ་རིང་ཐུག་པ་རྟེན་འབྲེལ་ཆེ། ངེད་གླིང་
དཀར་ཁྲ་མོའི་འབུམ་དམག་འདི། ཞག་བདུན་གསུམ་ཉི་ཤུ་རྩ་གཅིག་ ཐོག
ཤར་གླིང་དཀར་སྟོད་ལ་འགྲོ་མི་ཡིན་གསུངས་ནས་སྐྱེས་བུས་ཀླུ་རྟ་ཁྲོམ་ཆེན་ཟིལ་
གནོན་ལ་དྲངས་ཏེ་གླུ་ཞིག་ཕུལ་སོང་། ། །
ཨོཾ་མ་ཎི་པདྨེ་ཧཱུྃ་ཧྲི གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་
ལུགས་རེད། ། གླུ་ཐེངས་གསུམ་ངག་གི་འགུགས་ལུགས་རེད། ། སྐྱབས་བླ་མ་ཡི་
དམ་དཀོན་མཆོག་གསུམ། །གསོལ་བ་འདེབས་སོ་ཐུགས་རྗེས་གཟིགས། །འགྲོ་
དྲུག་བདེ་ལ་འཁོད་པར་ཤོག ། ས་འདི་དང་ས་ངོ་མ་ཤེས་ན། །ཤར་རྒྱ་ནག་
བཀྲ་ཤིས་ཁྲིམས་སྒོ་ཡི། ། རྒྱུ་ཡི་གསེར་ཐང་བར་མ་ཟེར། ། མི་ང་འདྲ་ང་ངོ་མ་
ཤེས་ན། ། ང་ཚེ་སྟོད་དབང་པོ་ཡར་དར་དུས། ། རྨ་སྨད་གཡུ་ལུང་སུམ་མདོ་
རུ། །སྦེ་ཨབ་ར་གཉིས་ཀྱི་སྟག་འཐུལ་བྱས། །ང་མ་ངན་ཇོ་རུ་འགོག་ཚ་ཟེར། །
བཅོ་ལྔ་ལོ་ངོ་གསར་དང་ཕན། ། ཕྱོགས་བཞིའི་དགྲ་ཆེན་བཞི་དེ་བརྟུལ། །དེ་
251



ནས་དམག་དཔོན་དགྲ་འདུལ་ཟེར། །ཚེ་མདའ་དུས་གསུམ་སངས་རྒྱས་ཟེར། །
འགྲོ་དྲུག་སེམས་ཅན་མཐའ་ལམ་འདྲེན། །གླུ་འདི་དང་གླུ་ངོ་མ་ཤེས་ན། ། གླུ་ཕ་
རྒྱུད་ནམ་མཁའ་སྟོང་པའི་གླུ། ། སྟོང་པའི་གླུ་ཞིག་མི་ལེན་ཏེ། །མཐོ་ནམ་མཁའ་
མཐའ་དབུས་མེད་པའི་གླུ། ། གླུ་མ་རྒྱུད་ཆུ་བོ་གཞུང་འབྱམས་ཀླུ། ། འབྱམས་
པའི་གླུ་ཞིག་མི་ལེན་ཏེ། །ཆུ་ལ་རྒྱུན་ཆད་མེད་པའི་གླུ། ། གླུ་རང་རྒྱུད་རྩ་རླུང་
འཕྲུལ་འཁོར་གླུ། ། འཕྲུལ་བའི་གླུ་ཞིག་མི་ལེན་ཏེ། ། རྩ་ལ་འགག་པ་མེད་པའི་
གླུ། །རྩ་རླུང་རང་དབང་ཐོབ་པའི་གླུ། ། གླུ་འདི་ལ་ཁྲོམ་ཆེན་ཟིལ་གནོན་
ཟེར། ། དེ་རིང་ཉི་མའི་གདོང་གང་ལ། ། ཚོང་དཔོན་ནོར་བུ་བཟང་པོ་གཅིག
ལག་དོ་ཀརྨ་བཀྲ་ཤིས་གཉིས། །ཚོང་གྱོང་ཆེན་མེད་པ་རྟེན་འབྲེལ་བཟང་། །
དྲེལ་སྨུག་ཆུང་ཁྲི་ཡི་འབུལ་ཡ་གཅིག ། འུ་ཟི་ཇ་ཡི་རྒྱབ་གྲངས་གཉིས། །དར་
གོས་ཆེན་རྩིས་རྩིས་གྲངས་མེད་གསུམ། །ཁྱེད་དེ་འདྲ་ཕུལ་བ་བཀའ་དྲིན་ཆེ། །
མི་ཁྱེད་ལ་བཤད་རྒྱུ་གཅིག་ཀྱང་མེད། ། ཚེ་སྔ་མོ་ གླིང་གི་རྒྱལ་ས་ལ། ། ཚོང་་
དཔོན་འཁོར་བཅས་ལོ་གསུམ་བཞུགས། ། གླིང་དཀར་དཔའ་རྟུལ་སུམ་བཅུ་
ལ། ། སྐུ་མཁར་སུམ་ཅུ་ཐམ་པ་དང་། །ཇ་མཁར་སྨུག་པོ་གཙོས་བྱས་པའི། །སྐུ་
མཁར་སུམ་ཅུ་སོ་བདུན་བཞེངས། །བཞེངས་མི་དཔའ་བོ་ཁྱེད་ཚོ་རེད། །བྱ་བ་
ལམ་འགྲོ་ཡོང་ངེས་ཡིན། ། ཚེ་དང་བསོད་ནམས་འཕེལ་ངེས་ཡིན། ། རྒྱུ་དང་
ལོངས་སྤྱོད་འཛོམས་ངེས་ཡིན། །ལས་དེ་ལས་བཟང་ཞིག་ཡོང་ལེ་མིན། །ཚོང་
དཔོན་ནོར་བུ་བཟང་པོ་ཁྱེད། ། སྒུག་པའི་མི་དེ་སླེབས་ནས་བྱུང༌། །སྐོལ་བའི་ཇ་
དེ་འཁོལ་ནས་བྱུང༌། ། སང་གི་ཉི་མ་སྔ་ཤར་ཐོག ། རྒྱ་ནག་ཞིང་ཆེན་བཅོ་
བརྒྱད་ཀྱི། ། མཐོ་བ་རྒྱལ་པོ་མན་ཆོད་དང༌། ། དམའ་བ་སྤྲང་པོ་ཡན་ཆོད་་་་
དང༌། །ཞ་བོ་ལོང་པ་ལྐུགས་པ་དང་། །འཇའ་ཕོ་འཇའ་མོ་འོན་པས་གཙོས། །
མི་གཅིག་མ་ལུས་ཁྲིད་ནས་ཤོག ། ང་འགྲན་མེད་སངས་རྒྱས་གེ་སར་གྱིས། །
དབང་བསྐུར་བྱིན་རླབས་གནང་རྒྱུ་ཡོད། །ཚེ་ལྡན་ཚེ་ལ་འཕེལ་ལེ་གཅིག །
བསོད་ནམས་རང་ལ་འབྱུང་ལེ་གཉིས། །བྱང་ཆུབ་སེམས་དེ་ཐོབ་ལེ་གསུམ། །
252



ཞ་བོ་རྐང་བདེ་ཡོང་ལེ་བཞི། ། ལོང་བས་རྒྱལ་ཁམས་རིག་ལེ་ལྔ། ། ལྐུགས་པ་ཁ་
གྲགས་ཡོང་ལེ་དྲུག ། འཇའ་ཕོ་ལག་བརྡབ་མེད་ལེ་བདུན། །འོན་པ་རྣ་བ་
བསངས་ལེ་བརྒྱད། ། སྐྱེས་བུས་ཁས་ལེན་བྱས་པས་ཆོག ། ཞག་བདུན་གསུམ་
རྩ་གཅིག་ཕྱིན་པའི་རྗེས། ། ངེད་གླིང་དཀར་དཔའ་རྟུལ་རྒྱལ་བློན་རྣམས། །
ཤར་ཁྲ་མོ་གླིང་ལ་འགྲོ་རྒྱུ་ཡིན། །བྱ་ཡི་ཁུ་བྱུག་སྔོན་མོ་དེ། ། དབྱར་ཟླ་གསུམ་
རྒྱལ་ཁམས་གསུང་སྙན་སྒྲོག ། ད་མོན་ཡུལ་ལོག་པའི་དུས་ཤིག་ཡིན། ། གླིང་
སྐྱེས་བུ་ལོ་གསུམ་རྒྱ་ལ་ལུས། །རྒྱ་བོད་ཉི་ཟླ་ཟུང་འབྲེལ་བྱུང༌། ། དཔོན་གེ་སར་
ལོག་པའི་དུས་ཤིག་ཡིན། ། བཀའ་ཁྲིམས་ཉི་ཟླ་གཞུང་བཤགས་དེ། །ནག་པོ་རྒྱ་
ཡིས་བཟུང་རྒྱུ་གྱིས། །ཆོས་ཁྲིམས་དར་གྱི་མདུད་པ་དེ། །སྐྱེས་བུ་ང་ཡིས་བཟུང་
རྒྱུ་ཡིན། ། སྐལ་ པ་ སངས་རྒྱས་ སྟོང་སྐུ་ལ། ། འགྱུར་ བ་མ་ཡོང་རྟེན་འབྲེལ་་་་་
ཡིན། །གོ་ན་རྣ་བའི་ཡུལ་ལ་ཞོག ། མ་གོ་གླུ་ལ་སྐྱོར་རྒྱུ་མེད། །
ཅེས་གསུངས་སོ། ། ཕྱི་ཉིན་རི་རྩེ་གསུམ་ལ་ཉི་མ་ཤར་བ་དང༌། རྒྱ་ཞིང་
ཆེན་བཅོ་བརྒྱད་ཀྱི་ཕུ་མདའ་བར་གསུམ་དང། སོག་སྡེ་བྱེ་བ་འབུམ་བཅས་
བྱིན་རླབས་དང་དབང་བསྐུར་ཞུ་བར་བྱོན་ནས། རྒྱ་ཡི་གསེར་ཐང་ཁྲ་མོར་ས་
གཞི་མི་ཡིས་ཁེངས་པ་དང༌། སྐྱེས་བུས་ཉིན་གསུམ་རིང་ལོང་བ་དང་། ཞ་བོ།
ལྐུགས་པ། འོན་པ། འཇའ་ཕོ་འཇའ་མོ། རྒན་མགོ་སེར། ཆུང་བྱིས་པ་
ཡན་ཆོད་ལ་སྒྲོལ་མ་ཙི་ཏ་མའི་དབང་བསྐུར་དང་། ཐུགས་རྗེ་ཆེན་པོ་འཕགས་
པ་སྤྱན་རས་གཟིགས་ཀྱི་མ་ཎིའི་དབང་བསྐུར་ཡང་དག་པ་ཞིག་མཛད། རྒྱ་
རྗེས་རྒྱལ་པོའི་དཀོར་མཛོད་བཅོ་བརྒྱད་ཀྱི་རྒྱུ་ནོར་རྣམས་ཕུལ་ཀྱང་སྐྱེས་བུས་
ཕྱེད་ཙམ་ལས་མ་བཞེས། སྐྱེས་བུས་ངས་ཚང་མ་འཁུར་ན་མི་ཡོང་། རྒྱ་བོད་
ཉི་ཟླ་ཟུང་འབྲེལ་ཡིན་པས་སུ་ལ་ཡོད་ན་ཁྱད་མེད་ཡིན་གསུངས་པ་དང༌། རྒྱ་
རྗེ་ཀ་ར་ཀུན་ཀོན་དེ་ཡར་ལངས་ནས་ཕྱག་གསུམ་ཕུལ་ཏེ། ཁྱེད་ནི་རིགས་
གསུམ་མགོན་པོའི་སྤྲུལ་པ། སངས་རྒྱས་མངོན་སུམ་རེད་འདུག་པས། རྒྱ་ཡི་
གསོལ་བ་འདེབས་ས་གླིང་རྗེ་གེ་སར་རྒྱལ་པོ་ཡིན། ཁྱེད་གསོལ་ན་སངས་རྒྱས་
253



སྟོང་རྩ་གཉིས་གསོལ་དང་ཁྱད་མི་གདའ། ངེད་རྣམས་ཀྱིས་གེ་སར་ལྷ་ཁང་
དང༌། སྐྱབས་ཡུལ་ཞུ་ས་ཁྱེད་ལ་བྱེད་མི་ཡིན་ཟེར་ནས་ཚང་མས་དད་གུས་
དཔག་ཏུ་མེད་པ་བྱས་པ་དང་། དུས་དེ་ནས་རྒྱ་ལྷ་གཅི་གསོལ་ན་ ལྷ་ བརྒྱ་
འགྲུབ། བོད་ལྷ་བརྒྱ་གསོལ་ན་ལྷ་གཅིག་མི་འགྲུབ་ཟེར་བའི་གཏམ་དེ་ནས་
བྱུང་བར་གདའ། ། ། །
254



ལེའུ་བཅུ་གསུམ་པ།
དཔའ་རྟུལ་རང་ཡུལ་ཕྱག་འཁོར་ཁར། །
སྲས་མོ་བདུན་གྱིས་རྗེས་འབྲངས་བརྒྱབ། །
ཁྲོ་ལུས་རྒྱ་མོ་རང་ཡུལ་བསློགས། །
གླིང་དམག་རོང་ཡུལ་མཐིལ་ལ་སླེབས། །
དེ་ནས་ཚོང་དཔོན་ནོར་བུ་བཟང་པོ་དང༌། ལག་ དོ་ཀརྨ་བཀྲ་ཤིས་་
གཉིས་ཀྱིས་དྲེལ་འུ་ཁྲི་སུམ་ཅུར་དར་དང་གོས་ཆེན། གསེར་དངུལ་སོགས་ཀྱི་
རྒྱབ་ཁ་སྒྲིག་པར་བྱོན། གླིང་གི་དཔའ་རྟུལ་རྣམས་རྒྱ་ཡི་ན་བ་ཁྲ་ལེབ་ལ་ཚུར་
ཕེབས་ནས་ཤར་ཕྱོགས་གླིང་ལ་འགྲོ་བའི་དུས་ལ་བབས་ནས། དཔའ་ཚ་ཞང་
འདན་མ་བྱང་ཁྲས་འགྲོ་ལུགས་ཀྱི་དམག་བཀོད་མཛད་ལ་ཁད་ཙམ་ལ་རྒྱ་ཁྲིམས་
དར་གྱི་བུ་མོ་སྤུན་བདུན་དེས། རྒྱ་དྲེལ་ཤུ་བ་འདྲ་བ་བདུན་ལ་སྒ་སྲབ་ཉི་མ་
ཤར་འདྲ་རེ་བསྟད་དེ་དཔའ་རྟུལ་རྣམས་ཀྱི་རྗེས་སུ་འབྲངས་ཀྱི་ཡིན་ཟེར་ནས་ཨ་
མན་མཚོས་གླུ་འདི་སྐད་ཅིག་ཕུལ་སོང་། །
ཨོཾ་མ་ཎི་པདྨེ་ཧཱུྃ་ཧྲི གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་
ལུགས་རེད། །དུས་དེ་རིང་ལྷ་ཞིག་འབོད་ལེ་འདི། །ལྷ་ཆོས་སྐུ་ལོངས་སྐུ་སྤྲུལ་སྐུ་
གསུམ། །དུས་དེ་རིང་བུ་མོའི་གདོང་གྲོགས་མཛོད། །ས་འདི་དང་ས་ངོ་མ་ཤེས་
ན། །རྒྱ་ཡི་ན་བ་ཁྲ་ལེབ་ཟེར། །རྐྱང་ཁ་དཀར་རྩེད་མོ་རྩེ་ས་རེད། །ཤར་རྒྱ་ནག་
རྐྱང་རུ་ཁྲ་མོ་ཟེར། །སྨན་ང་འདྲ་ང་ངོ་མ་ཤེས་ན། ། རྒྱ་ཁྲིམས་དར་བུ་མོ་སྤུན་
བདུན་ནང་། །རྒྱུ་ཚོང་དཔོན་བུ་མོ་ཨ་མན་ཟེར། །དུས་དེ་རིང་སྐྱེས་བུར་ཞུ་རྒྱུ་
ལ། །ངེད་ཁྲིམས་དར་བུ་མོ་སྤུན་བདུན་འདི། །ཤར་ཁྲ་མོ་གླིང་ལ་འཁྲིད་རོགས་
255



མཛོད། ། རབ་ན་དཔའ་རྟུལ་ཇ་མ་གཅིག ། འབྲིང་ན་གནས་ས་གང་བཟང་
གཉིས། ། སྡུག་ཀྱང་གཡོག་མོ་ཡོང་ལེ་གསུམ། ། སངས་རྒྱས་ཁྱེད་ཀྱིས་དགོངས་
པ་བཞེས། ། གླིང་གི་དཔའ་རྟུལ་བརྒྱད་ཅུ་ལ། ། མི་མཁོ་ལས་དེ་མི་ཡོང་སྟེ། །
དཔེ་བཞག་ན་འདྲ་མ་འདི་འདྲ་གདའ། ། ལྷ་ཤིང་ཤུག་པའི་དབུ་རྩེ་ལ། ། ལྷ་བྱ་
ཁུ་བྱུག་འཁོར་ངེས་རེད། ། སྐད་དྲུག་འགྱུར་བྱུང་ན་ལྷ་ཤིང་སྐྱིད། ། དགའ་ཨེ་
འཇུག་ ལྷ་ ཤིང་ ཤུག་ པས་ ཤེས། ། སྡུག་ ཨེ་ འཇུག་ ལྷ་ ཤིང༌ ཤུག་ པས་ ཤེས། །
དམའ་རྒྱ་མཚོ་འཁྱིལ་བའི་གཞི་མ་ལ། ། ཉ་གསེར་མིག་ཆབ་ལ་འཁོར་ངེས་་་་
རེད། ། ཉ་འཁྱུག་འགྲོས་བྱུང་ན་ཆུ་ཆེན་སྐྱིད། ། དགའ་ཨེ་འཇུག་ཆུ་ཆེན་ཁྱེད་
ཀྱིས་ཤེས། ། སྡུག་ཨེ་འཇུག་ཆུ་ཆེན་ཁྱེད་ཀྱིས་ཤེས། །མཐོ་བའི་བྲག་དཀར་དབུ་
རྩེ་ལ། ། རྒོད་ཐང་དཀར་བྲག་ལ་འཁོར་ངེས་རེད། ། རྒོད་ཐང་དཀར་བྱུང་ན་
བྲག་དཀར་སྐྱིད། ། དགའ་ཨེ་འཇུག་བྲག་དཀར་ཁྱེད་ཀྱིས་ཤེས། ། སྡུག་ཨེ་
འཇུག་བྲག་དཀར་ཁྱེད་ཀྱིས་ཤེས། ། ལྷོ་རོང་ནགས་ཚལ་སྟུག་པོའི་ནང་། ། སྟག་
དམར་ཡག་ནགས་ལ་འཁོར་ངེས་རེད། །ལུས་གྲ་ཚན་རྒྱས་ན་ནགས་རི་སྐྱིད། །
དགའ་ཨེ་འཇུག་ལྷོ་རོང་ནགས་ཀྱིས་ཤེས། ། སྡུག་ཨེ་འཇུག་ལྷོ་རོང་ནགས་ཀྱིས་
ཤེས། །ངེད་རྒྱ་བཟའ་བུ་མོ་སྤུན་བདུན་འདི། ། སྟོབས་སེང་ཆེན་རྒྱལ་བློན་རྗེས་
སུ་འབྲངས། ། དགའ་ཨེ་འཇུག་གླིང་གི་ཨ་ནུས་ཤེས། ། སྡུག་ཨེ་འཇུག་གླིང་གི་ཨ་
ནུས་ཤེས། །རྒྱ་གལ་སྲིད་ཇ་མ་མ་ཡོང་ན། །དགོན་རི་ཁྲོད་གནས་ས་གང་བཟང་
ལ། །ཚེ་གཅིག་ཨ་ནེ་བྱེད་དགོས་ཀྱང་། །འགྱོད་པ་རྟ་རྔ་ཙམ་ཞིག་མེད། ། འགྲོ་
བ་རིགས་དྲུག་སེམས་ཅན་དོན། ། སྐྲ་ཕུད་ང་ཚོས་ལེན་པས་ཆོག ། ཆོས་ལ་
སྙིང་རུས་བྱེད་པས་ཆོག ། ངེད་ལག་ཏུ་འཛིན་པའི་ནོར་བུ་འདིར། །ནོར་བུ་
མེ་ཤེལ་ཆུ་ཤེལ་ཟེར། །གླིང་རྒྱལ་བློན་རྣམས་ལ་ཞུ་རྟེན་འབུལ། །བུ་མོ་མ་བཞག་
འཁྲིད་རོགས་མཛོད། །དེ་ཚོ་རྒྱལ་བློན་ཐུགས་ལ་ཞོག །
ཅེས་ཞུ་བའི་གླུ་དེ་ལྟར་ཕུལ་བ་དང༌། གླིང་གི་དཔའ་རྟུལ་རྣམས་བགད་
རེ་ཤོར་བཞིན། ད་ནི་མི་ཆུང་ཁྱོད་ཀྱིས་གཏམ་ལན་ཞིག་སྤྲོད་རོགས་ཟེར་བ་
256



དང༌། བོད་ཕྲུག་མི་ཆུང་ཁ་བདེས་ཁ་ཆུང་པད་མ་གྲུ་བཞིར་ཅག་ཅག་ལན་
གསུམ་བྱས་ཏེ། ཡ་འོ་ན་ཨ་ལྕེ་རྒྱ་མོ་རྣམས། མོ་དྲི་བྲོ་བའི་གཏམ་འགའ་
བཤད། གཏམ་དེ་ཚོ་བཤད་ན་ངོ་རེ་ཚ། ཡིན་ནའི་ཨ་ཕོའི་གླུ་འདི་ཉོན་ཟེར་
ཏེ་མི་ཆུང་གིས་གླུ་འདི་སྐད་ཅིག་ཕུལ་སོང༌། །
ཨོཾ་མ་ཎི་པདྨེ་ཧཱུྃ་ཧྲི༔ གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་
ལུགས་རེད །སྐྱབས་དཀོན་མཆོག་གསུམ་ལ་གསོལ་བ་འདེབས། །ས་འདི་དང་
ས་ངོ་མ་ཤེས་ན། །རྒྱུ་ཡི་ན་བ་ཁྲ་ལེབ་ཟེར། །ཕོ་ང་འདྲ་ང་ངོ་མ་ཤེས་ན། ། མི་ང་
འདྲ་རྩ་བ་བཤད་པས་ན། །ལུས་གྲུ་བཞི་གཟུགས་ཚད་མ་ལོངས་ཀྱང་། །གཏམ་
གྲུ་བཞི་གདན་ལ་འདིང་མི་ཡིན། ། ཁ་ཆུང་པད་མའི་འཛུམ་མདངས་ནས། །
གཏམ་མཁས་པ་ཆུ་བོ་འགྱུར་འགྱུར་ཡིན། ། རིག་པ་གཡུ་ལུང་སྔོན་མོ་ནས། །
ཚིག་རྣོན་པོ་ རྒྱ་གྱིས་བཤགས་བཤགས་ཡིན། ། ཟོངས་ ཁོག་ཀུན་དགའ་ར་བ་
ནས། །རྒྱུད་བཞི་ཁོག་ནང་ཚང་ནས་ཡོད། །གླུ་འདི་གླུ་ངོ་མ་ཤེས་ན། ། མི་ཆུང་
ཅོ་ག་ཡག་འགྱུར་ཟེར། །དེ་ནས་རྒྱ་བཟའ་སྤུན་བདུན་ཚོ། །ཉོན་དང་འདྲ་མ་
འདི་འདྲ་ཡོད། ། རྒྱ་ཆུ་དགུ་འདུས་པའི་ཟམ་སོ་གཅིག །ཡང་དགུ་འདུས་པའི་
གྲུ་སོ་གཉིས། །རྒྱ་བོད་གཉིས་ཀྱི་གསེར་ཟམ་ཁར། །གཏམ་མཁས་པའི་ལོ་རྒྱུས་
མང་པོ་བཤད། །བཤད་ཨེ་མྱོང་རྒྱ་མོ་ཁྱེད་ཚོས་ཤེས། །གཏམ་རྒྱལ་ཁ་མི་ཆུང་ང་
ཡིས་བླངས། ། དེ་ནས་རྒྱ་མོ་སྤུན་བདུན་དེ། ། སྣང་བ་ཨ་སྔོན་དགུང་ལས་་་་་
མཐོ། ། རྣམ་པ་གངས་དཀར་སེང་ལས་མཐོ། །ཤར་རྒྱ་ནག་མི་ཆེན་རྒྱལ་པོ་་
དེ། །ཕོ་རྒྱུད་རུས་པ་མཐོ་ཡོད་ཟེར། །མོ་རྒྱུད་བུ་མོ་མཛེས་ཡོད་ཟེར། །དུས་ད་
ལོ་བུ་མོ་སྤུན་བདུན་ཁྱོད། །གླིང་དཔའ་རྟུལ་རྗེས་ལ་འབྲངས་ཀྱི་ཟེར། །ངོ་ཚ་ལེ་
ཨེ་ཤེས་བུ་མོ་ཚོ། །ཁྱི་འཁྱམས་ས་མདའ་འགྲིམ་རབས་ཡོད། །མི་འཁྱམས་གྲོང་
འཛུལ་བྱེད་རབས་ཡོད། ། ཟོག་བདག་མེད་རི་རྩེར་འགྲིམ་རབས་ཡོད། །མི་
བདག་མེད་འཁོར་བ་འཁྱམས་རབས་ཡོད། །དེ་ཨེ་རེད་རྒྱུ་མོ་སྤུན་བདུན་ཚོ། །
ཤར་གླིང་དཀར་སྟོད་ཀྱི་ས་ཆ་ལ། ། ཁྱོད་རྒྱ་མོ་སྤུན་བདུན་བྱོན་ཟེར་ན། ། སྲུ་
257



འབྲུག་མོ་ཁྲོས་ན་ཁྲོས་ངེས་ཡིན། ། དགའ་སྐྱ་ལོའི་སེང་ལྕམ་འབྲུག་མོ་དེ། ། སྐུ་
གཟུགས་སྦ་ཆེན་ལེབ་དཀར་ལ། །སྦ་ལ་ཉི་ཟེར་ཕོག་འདྲ་ཡོད། །དབུ་སྐྲ་སྦ་སྨྱུག་
ཟིལ་མ་དེ། ། གསེར་གྱི་སྦྲང་ཆར་འབབ་འདྲ་ཡོད། ། ཤ་ལོ་དཀར་ལེ་དུང་དང་
འདྲ། ། ཤ་རྩ་དམར་ལེ་མེ་དང་འདྲ། ། གཡས་སྐྲ་གཡས་ནས་ ཤད་པའི་་
དུས། ། རྒོད་ཐང་དཀར་ནམ་འཕང་གཅོད་འདྲ་ཡོད། །གཡོན་སྐྲ་གཡོན་ནས་
ཤད་པའི་དུས། །རྒོད་ཐང་སྨུག་གཤོག་གུར་ཕུབ་འདྲ་ཡོད། །རྒྱབ་སྐྲ་རྒྱབ་ནས་
ཤད་པའི་དུས། །བྱ་ཕོ་རོག་ཟིལ་ཆུ་འཐུང་འདྲ་ཡོད། ། ཤད་ལེགས་པོ་འབྲུག་
མོའི་དབུ་ལོ་ཡོད། །འཕྱིས་མི་དགོས་དངུལ་དཀར་དྲིལ་ཆུང་ཡིན། ། ཕར་འགྲོ་
གོམ་པ་རྟ་བརྒྱ་རི། ། གོམ་པ་རྟ་བརྒྱ་མི་རི་སྟེ། ། ལྷ་མོའི་གར་སྟབས་ཤིག་སེ་
ཡོད། ། ཚུར་ཡོང་གོམ་པ་མཛོ་བརྒྱ་རི། ། གོམ་པ་མཛོ་བརྒྱ་མི་རི་སྟེ། ། རིག་་
འཛིན་རྡོག་བྲོ་ཤིག་སེ་ཡོད། །ལྡེམ་མེ་ལྡེམ་མེ་དྲེལ་བརྒྱ་རི། །ལྡེམ་མེ་དྲེལ་བརྒྱ་
མི་རི་སྟེ། ། ཀླུ་མོའི་བྲོ་བརྡུང་སྤུངས་སེ་ཡོད། །སྤྱན་མིག་ཁྲ་བོ་གཟི་བརྒྱ་རི། །
སྤྱན་ལ་གཟི་བརྒྱ་མི་རི་སྟེ། །གཟི་ལྟག་ལོག་ཆུ་མིག་དགུ་དཀྲིས་ཡོད། ། རྫི་མ་
རོག་མོ་འབྲི་བརྒྱ་རི། ། །རྫི་མ་འབྲི་བརྒྱ་མི་རི་སྟེ། །གཡུ་ཡི་རྫི་མ་རང་འགྲུབ་
ཡོད། །སོ་དཀར་སུམ་ཅུ་ལུག་བརྒྱ་རི། །སོ་སུམ་ཅུ་ལུག་བརྒྱ་མི་རི་སྟེ། །ཞལ་ལ་
དུང་སོ་འཁོར་མ་ཡོད། །ལྕེ་ལ་ཡི་གེ་ཨ་ཡིག་ཡོད། །དེ་འདྲའི་མཁའ་འགྲོ་མང་
པོ་ཡོད། ། ཁྱེད་བུ་མོ་སྤུན་བདུན་འདྲ་ས་མེད། ། མ་ཕུགས་གཏམ་གྱི་འདྲ་མ་
ལ། ། གླིང་རྗེ་རྒྱལ་བློན་དཔོན་དང་བཅས། ། སྟོད་རྒྱ་གར་ཡུལ་ལ་འགྲོ་ཡང་་
མྱོང་། །རྒྱ་གར་ཆོས་ཀྱི་རྒྱལ་པོ་ལ། །ཆོས་བཀའ་བློན་བུ་མོ་སྤུན་བཞི་གདའ། །
གླིང་རྒྱལ་བློན་རྗེས་འབྲངས་མ་གོ་ཐལ། །བར་བལ་པོའི་ཡུལ་ལ་འགྲོ་ཡང་་་་
མྱོང་། །བལ་པོ་ལི་ཡི་རྒྱལ་པོ་ལ། ། ལི་ག་དར་བུ་མོ་སྤུན་གཉིས་གདའ། ། གླིང་
རྒྱལ་བློན་རྗེས་འབྲངས་མ་གོ་ཐལ། ། སེར་པོ་ཧོར་ལ་འགྲོ་ཡང་མྱོང༌། ། ཧོར་ལ་
བུ་མོ་མང་པོ་གདའ། །གླིང་རྒྱལ་བློན་རྗེས་འབྲངས་མ་གོ་ཐལ། །སྨུག་པོ་འཇང་
ལ་འགྲོ་ཡང་མྱོང་། །འཇང་ལ་པད་མ་ཆོས་སྒྲོན་གདའ། ། གླིང་རྒྱལ་བློན་རྗེས་
258



འབྲངས་མ་གོ་ཐལ། ། ལྷོ་མོན་མོན་ལ་འགྲོ་ཡང་མྱོང་། ། སྲས་མོ་མེ་ཏོག་ ལྷ་་་
མཛེས་དེ། ། ཕོ་བརྒྱ་སེམས་པ་ཤོར་ས་གདའ། ། མོ་བརྒྱ་སྙིང་རླུང་ལངས་ས་་
གདའ། ། བལྟས་པ་ཙམ་གྱིས་ཡིད་དབང་འཕྲོག ། གླིང་རྒྱལ་བློན་རྗེས་་་་་
འབྲངས་མ་གོ་ ཐལ། ། དུས་ད་ལོ་རྒྱ་ཡི་ས་ཆ་ལ། ། རྒྱ་ཁྲིམས་དར་བུ་མོ་སྤུན་
བདུན་དེས། །གླིང་དཔའ་རྟུལ་རྗེས་ལ་འབྲངས་ཀྱི་ཟེར། །ངོ་ཚ་ལེ་ཨེ་ཤེས་བུ་མོ་
བདུན། །ངེད་གླིང་དཀར་དཔའ་རྟུལ་སུམ་ཅུ་ལ། ། དཔའ་བོ་རེ་ལ་མཁའ་
འགྲོ་རེ། །མཁའ་འགྲོ་གཡུ་ཕྲེང་ཉིལ་ལེ་ཡོད། །ཁྱོད་འབྲི་གསར་རྗེས་ལ་གཡག་
གསར་འབྲངས། །རྩིག་རྡོ་རང་གིས་ཉོ་ས་རེད། ། རྒོད་མའི་རྗེས་ལ་གསེབ་ཆེན་
འབྲངས། ། རྡོག་ཐོ་རང་གིས་ཉོ་ས་རེད། ། གླིང་རྒྱལ་བློན་རྗེས་ལ་རྒྱུ་མ་་་་་་་
འབྲངས། །གཏམ་མི་ཁ་འཛམ་གླིང་ཁྱབ་ས་རེད། ། ཨེ་རེད་རྒྱ་མོ་སྤུན་བདུན་
ཚོ། ། གླུ་གོ་ན་རྣ་བའི་ཡུལ་ལ་ཞོག ། མ་གོ་གླུ་ལ་སྐྱོར་རྒྱུ་མེད། །
ཅེས་ཟེར་བ་དང༌། རྒྱ་མོ་རྣམས་ཀྱིས་མི་ཆུང་ལ་དར་དང་གོས་ཆེན།
གསེར་དངུལ་ལ་སོགས་གྲངས་མེད་འབུལ་བཞིན་ངེད་རྣམས་དཔའ་རྟུལ་རྗེས་
སུ་འགྲོ་རྒྱུའི་ཐག་ཆོད་ཟིན་པ་ཡིན་ཟེར་ནས་བསྡད། ལྷག་པར་དུ་དཔའ་ཚ་
ཞང་འདན་མ་བྱང་ཁྲས་ཤར་གླིང་དཀར་སྟོད་ལ་དམག་སྣ་བསྒྱུར་དགོས་པའི་གླུ་
རྟ་ཐ་ལའི་དྲུག་འགྱུར་ལ་དྲངས་ནས་གླུ་ཞིག་ཕུལ་སོང་། ། །
ཨོཾ་མ་ཎི་པདྨེ་ཧཱུྃ་ཧྲི༔ གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་
ལུགས་རེད། །སྐྱབས་དཀོན་མཆོག་གསུམ་ལ་གསོལ་བ་འདེབས། །བྱིན་རླབས་
མ་ཆུང་ཐུགས་རྗེས་གཟིགས། །དེ་ནས་ལྷ་ཞིག་འབོད་ལེ་འདི། ། རྒྱ་གར་ཆོས་
སྐུའི་གདན་ས་ནས། །གྲུབ་ཐོན་ས་ར་ཧ་པ་མཁྱེན། །ཟ་ཧོར་རྒྱལ་པོའི་རྒྱལ་རྒྱུད་
ལ། ། ལྷ་པད་མ་འབྱུང་གནས་ཁྲོས་པའི་སྐུ། ། དབང་དྲག་རྩལ་ལ་གསོལ་བ་
འདེབས། །ས་འདི་དང་ས་ངོ་མ་ཤེས་ན། ། རྒྱུ་ཡི་ན་བ་ཁྲ་ལེབ་རེད། །སྐྱིད་ལྷ་
གུར་དཀར་མོའི་ནང་ཤེད་རེད། ། ཕོ་ང་འདྲ་ང་ངོ་མ་ཤེས་ན། །འདན་སྟོད་
གསེར་ལ་འདན་སྨད་དངུལ། ། འདན་ལ་ཆགས་མེད་མི་ཟེར་རྒྱུ། །འདན་འོ་
259



མའི་མཚོ་ལ་གསེར་ཁ་ཆགས། །གསེར་ཚག་ཟེར་བ་དེ་ནས་བྱུང་། །འདན་ཤུག་
ར་ཅན་གྱི་ཡར་མཐའ་ནས། ། འདན་མཁར་ ཤར་རླུང་རི་དྲུག་ནས། ། མདའ་
རྒོད་ཐོག་སེར་འབེབས་མི་དེ། །ཕོ་འགྲན་མེད་འདན་མ་བྱང་ཁྲ་ཡིན། ། གླུ་འདི་
གླུ་ངོ་མ་ཤེས་ན། །འདན་མའི་ཐ་ལའི་དྲུག་འགྱུར་ཡིན། ། ས་ག་མ་ཡུལ་ལ་མི་
ལེན་ཏེ། ། ཀླུ་རེ་རེ་མི་ལེན་ཀ་མེད་རེད། །སྐྱིད་ན་ཇ་ཆང་མཚར་གླུ་ཡིན། ། སྡུག་
ན་རང་སེམས་སྐྱོ་གླུ་ཡིན། ། སྡུག་ཟེར་ནས་སྐྱོ་གླུ་ཅི་ཡིན་ཏེ། ། ཤར་གླིང་དཀར་
ཁྲ་མོའི་དཔུང་དམག་འདི། ། རྒྱ་ལ་སླེབས་ནས་ལོ་གསུམ་སོང་། ། ད་ཆིབས་ཁ་
གླིང་ལ་བསྒྱུར་རོན་ཡིན། །རྒྱ་སྡེ་ཆོས་ལ་བཀོད་ལེ་ཡིན། ། རྒྱ་ཡུལ་བདུད་བློན་ཅི་
ཡོད་དེ། །དམར་པོ་སྲོག་ལ་བསྒྲེ་ལེ་ཡིན། །སྲིན་མོའི་རོ་རུལ་བཞུས་ལེ་ཡིན། །
ཨ་བསེའི་ཁྲབ་རྫོང་ཕབ་ལེ་ཡིན། །རྒྱ་བོད་ཉི་ཟླ་ཟུང་འབྲེལ་ཡིན། །སྐྱེས་མཆོག་
སེང་ཆེན་བླ་མ་ཁོང་། །ཅི་བསམ་དོན་ཆེན་འགྲུབ་ལེ་ཡིན། །འཛམ་གླིང་འདུག་
བདེ་ཐོན་ལེ་ཡིན། ། །སང་དང་གནངས་དང་གཞེས་དང་གསུམ། །གཞེས་ཀྱི་
ལྷ་ཉིན་དཀར་པོ་ལ། །རི་རྩེ་ཉི་མ་མ་ཤར་གོང་། ། དཔའ་བཟང་བཤན་པ་རྒྱལ་
པོ་ཡིས། ། དམག་སྣ་དང་པོ་འདྲེན་རྒྱུ་གྱིས། ། འཇང་ཕྲུག་གཡུ་ལྷ་ ཐོག་སྒྱུར་་
གཅིག ། ཨ་དཀར་ཚངས་པའི་ངོ་ལུག་གཉིས། །རུ་བར་དམག་སྣ་འདྲེན་རྒྱུ་
གྱིས། ། རི་རྩེ་གསུམ་ཉི་ཟེར་ཕོག་པ་དང༌། ། ཁྱེད་སྐྱེས་བུ་ཆིབས་ཐོག་འབུད་རྒྱུ་
གྱིས། །དམག་རྟིང་གྲུ་གུ་རྡོག་མི་ལ། ། ང་ཚ་ཞང་འདན་མ་བྱང་ཁྲ་ཡོད། ། རྟ་
དམག་སེར་རྒོད་ཡར་ཡར་འགྲོ། །རྐང་དམག་ཐག་ནག་ཆད་ཆད་འགྲོ། ། སྐྱིད་
རང་ཡུལ་གླིང་ལ་སླེབས་པའི་རྗེས། །ཅི་བསམ་དོན་ཆེན་འགྲུབ་ངེས་ཡིན། །རྒྱ་
ནག་པོས་ཕུལ་བའི་ནོར་རྫས་ལ། ། རྩིས་ན་གྲངས་ཀ་ཅི་ཡོད་དེ། །ཕྱེད་ཙམ་ནག་
པོ་རྒྱ་ལ་བཞག ། སྐུ་སྤྲང་པོ་ཡན་ཆོད་མ་ལུས་པ། །བགོ་བཤའ་འདྲ་མཉམ་
རྒྱག་རྒྱུ་གྱིས། །ཕྱེད་ཙམ་གླིང་དཀར་སྟོད་ལ་དྲོངས། ། ཚེ་ཕྱི་མའི་སེམས་ཅན་
འགྲོ་དོན་ཆེད། ། མེད་ཐབས་མེད་པའི་རྫས་ཤིག་ཡིན། །རྒྱ་ནག་ཁྲིམས་ཆེན་
རྒྱལ་བློན་རྣམས། །བདེ་བ་སྔར་ལྟར་ཡོང་བ་ཤོག །སྤྱན་རས་གཟིགས་ཀྱི་ལུང་
_260



བསྟན་བཞིན། །ཆོས་མ་ཎི་ཚིག་དྲུག་མ་ཆད་པར། །མདོ་སྒྱུ་སེམས་གསུམ་ཆོས་
འཁོར་བསྐོར། །ཆོས་བློན་ཟླ་བ་བཟང་པོ་ཁྱེད། །ཆོས་རྒྱུད་མཐའ་ནས་མ་ཆད་
ལེ། ། རྩ་བ་ཁྱོད་ཀྱིས་འཛིན་རྒྱུ་གྱིས། །རྒྱ་རྗེ་ཀ་ར་ཀུན་ཀོན་ཁྱེད། ། དམ་པའི་
ཆོས་ལ་སྙིང་རུས་བྱོས། །དཀོན་མཆོག་གསུམ་ལ་གསོལ་བ་ཐོབ། །ལས་དེ་འདྲ་
གནང་ན་རྟེན་འབྲེལ་ཆེ། །
ཅེས་གསུང་བའི་ གླུ་དེ་ལྟར་ཕུལ་བ་དང་། ཚང་མས་འདན་མ་་་་་
གསུངས་པར་མངོན་པར་བསྟོད། གཞེས་ཀྱི་ལྷ་ཉིན་དཀར་པོར་རི་རྩེ་གསུམ་
ལ་ཉི་མ་ཤར་བ་དང་། སྐུ་རྗེ་སྟོབས་ཀྱི་རྒྱལ་པོ་སངས་རྒྱས་གེ་སར་ཁོང་དགྲ་
ལྷའི་གོ་མཚོན་སྣ་དགུ་ལུས་ལ་བཞེས་ནས་ ཁྲ་འཁྱིལ་འཁྱིལ། འོད་ སྤུངས་་
སྤུངས་ཀྱིས་འདོ་བ་རྐྱང་རྒོད་ཀྱི་གོང་དུ་བུད་པ་དང་། སྟེང་ལྷ་ཆེན་ཚངས་
པའི་ལྷ་དམག་དུང་ཕྱུར་བཅོ་བརྒྱད། བར་གཉན་ཆེན་སྐུ་ལྷའི་གཉན་དམག་
དགུ་ཁྲི་དགུ་འབུམ། འོག་ཀླུ་རྒྱལ་གཙུག་ན་རིན་ཆེན་གྱི་ཀླུ་དམག་རྒྱ་མཚོ་སྦོལ་
འདྲས་སྐུ་རྗེ་རྒྱལ་པོ་ཕེབས་སྐྱེལ་དུ་བྱོན་ནས་རྟེན་འབྲེལ་སྒྲིག་པར་གདའོ། ། །
དེ་ནས་གླིང་དམག་རྣམས་དམག་སྣ་ཆུ་སྣ་ལྷུང་ལྷུང་། དམག་རྟིང་གྲུ་གུ་
རྡོག་རྡོག རྟ་དམག་སེར་རྒོད་ཡར་ཡར། །རྐང་དམག་ཐག་ནག་ཆད་ཆད་
ཀྱིས་ཤར་ཕྱོགས་གླིང་ལ་ཕྱག་ཕེབས་ཙ་ན། རྒྱ་ཁྲིམས་དར་བུ་མོ་སྤུན་བདུན་
དེས་རྒྱུ་དྲེལ་ཁ་དཀར་རེ་བཞོན་ནས་གླིང་དམག་གི་རྗེས་སུ་འབྲངས་ནས་ཡོང་
སྐབས། སྐྱེས་བུས་ད་རེས་ཨ་ཁུ་སྟག་གདོང་རྒྱལ་པོ་གེར་ཐུང་དཔོན། ཁྱེད་
ལ་ཆོ་འཕྲུལ་གྱི་མཐུ་སྔགས་བཟང་བས་རྒྱ་མོ་རྣམས་ལམ་ལོག་འཁོར་ནས་རང་
ཡུལ་རྒྱ་ལ་ལོག་རྒྱུ་ཡོད་པ་ཞིག་བཟོས་གསུངས་པ་དང་། ཁྲོ་ཐུང་གིས་ལེགས་
སོ་ཞུས་ནས་སྔགས་བྱེ་མ་རེག་ཆོད་དང༌། མཐུ་ཧཱུྃ་ཤི་ ཕཊ་འགྱེལ་གྱི་སྔགས་
ནག་ཞིག་བརྒྱབ་པས། དེ་མ་ཉིད་དུ་གནམ་ལ་སྐར་མ་ཁྲ་འཁྱིལ་ལེར་ཅི་ཡང་
མཐོང་རྒྱུ་མེད་པ་ཞིག་བྱུང་བ་དང༌། ཁྲོ་ལུས་ཕྱོགས་བཞི་ལ་ངན་སྔགས་བཞི་
བརྒྱབ་པས་ལུང་པ་ཁག་ལྔ་རུ་གྱུར་ནས་རྒྱ་མོ་བདུན་པོ་དེ་གར་ནས་ཡོང་མིན་མ་
261



ཤེས་ནས་ར་འུ་ཆོས་རྫོང་གི་སྒོ་འགྲམ་ལ་འབྱོར་སོང་བར་གདའ། དེ་ནས་གླིང་
དཔའ་རྟུལ་རྣམས་ཡོང་ནས་ རྒྱུ་ ཨ་ཟིའི་ ཐང་ཆེན་བར་མར་སྒར་བཏབ་ནས་་
དགའ་སྐྱིད་ཡིད་དུ་འཛོམས་པ་ཞིག་བྱས་ནས་བསྡད་པའི་དུས། གཞུ་ག་དར་
བློན་པོ་ཕྱིང་སྔོན་དེ་ཁྲོ་ཐུང་གི་དྲུང་དུ་བཅར་ནས། ཨ་ཁུ་སྟག་གདོང་རྒྱལ་པོ་
ཁྲོ་ལུ་ཁྱེད་ལ་སྔགས་རྩལ་དེ་འདྲ་ལྡན་ཡོད་ན། ད་ལོ་གླིང་དམག་འདི་རོང་
ཡུལ་མཐིལ་ཐང་ཁྲ་མོར་འབྱོར་རྒྱུ་ཡོད་པ་ཞིག་བཟོ་རོགས། ང་ད་ལོ་ཕ་ཡུལ་
ལ་ལོག་འདོད་ཤིན་ཏུ་ཆེ། ངས་སྐྱེས་བུར་དགོངས་པ་ཞུས་ན་སྐྱེས་བུ་ཐུགས་
འཁྲུགས་ན་ང་ཕྱི་མར་ངན་སོང་དང༌། རྒྱལ་པོའི་བཀའ་དང་འགལ་ན་ཕྱག་
འཚལ་བརྒྱ་ལ་ཧུ་ཁྱུ་གཅིག་གིས་འཕུངས་ལེ་གདའ། ལ་ཆེན་ཁྲོ་ལུ་གླུ་འདི་ཉོན་
ཟེར་ནས་ཕྱིང་སྔོན་གྱིས་གླུ་ཞིག་ཕུལ་སོང་། །
གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་ལུགས་རེད། ། གླུ་ཐེངས་
གསུམ་ངག་གི་འགུགས་ལུགས་རེད། ། གླུ་མཆོད་གཅིག་མཆོད་གཉིས་མཆོད་
དང་གསུམ། ། གླུ་མཆོད་གསུམ་དཀོན་མཆོག་ལྷ་ལ་མཆོད། ། མཆོད་བཞི་རྒྱལ་
ཆེན་སྡེ་བཞི་མཆོད། །མཆོད་ལྔ་རྒྱལ་བ་རིགས་ལྔ་མཆོད། །མཆོད་དྲུག་ཐུབ་པ་
རིགས་དྲུག་མཆོད། ། མཆོད་བདུན་སངས་རྒྱས་རབ་བདུན་མཆོད། ། མཆོད་
བརྒྱད་པད་མ་འདབ་བརྒྱུད་མཆོད། ། མཆོད་དགུ་འཁོར་ལོ་རྩིབས་དགུ་་་་་་
མཆོད། །མཆོད་དགུ་སྟེང་ནས་རྟེན་འབྲེལ་འགྲིགས། ། ས་འདི་དང་ས་ངོ་མ་
ཤེས་ན། ། ཤར་རྒྱ་ནག་རི་བོ་མཆོག་ རབ་ རེད། ། རྒྱ་ ཨ་ ཟི་ ཐང་སྟོད་བར་མ་་
རེད། །ལས་གུར་ཁྲག་མཚོ་དམར་པོ་འདི། །ལྷ་རྟ་མགྲིན་དམར་པོའི་དབུ་གུར་
རེད། །ཕོ་ང་འདྲ་ང་ངོ་མ་ཤེས་ན། །ང་རྒྱུས་རྩ་བ་བཤད་ཀྱང་ན། ། ཕོ་ལོ་བཅུ་
གཉིས་གསར་བའི་དུས། །བྱང་ཀླུ་བཙན་རྒྱལ་པོས་ཁྲིད་ལེ་ཡིན། །ཐབས་མེད་
ཀླུ་བཙན་ནང་བློན་བྱས། ། བར་དུ་ཉི་མ་ཕན་ཆོད་ལ། །བདུད་ལུག་ལྕགས་ཀྱི་
རྨིག་པས་གཙོས། །ལུག་སྟོང་ལུག་གསུམ་གྱི་རྫི་བོ་བྱས། །མི་ང་ལ་ལུག་རྫི་ཕྱིང་
སྔོན་ཟེར། །ཕོ་ལོ་དྲུག་གསུམ་བཅོ་བརྒྱད་ཐོག ། སྐུ་སེང་ཆེན་རྒྱལ་པོ་བྱང་ལ་
262



ཕེབས། ། ཞག་པོ་དགུ་བཅུ་གོ་དགུའི་ཐོག ། ཀླུ་བཙན་རྒྱལ་པོར་ཐོད་མདའ་
སྤྲད། ། བདུད་ཡུལ་དམ་པའི་ཆོས་ལ་བསྒྱུར། ། བདུད་ཡུལ་ མཆོད་རྟེན་བརྒྱ་
ཙམ་བཞེངས། །བདུད་མི་ཐམས་ཅད་བྲན་དུ་བཀོད། །ང་ཕྱིང་སྔོན་མ་བསད་
གསོལ་དཔོན་ཉར། །ཡིན་ཀྱང་ཨ་ཁུ་ཁྲོ་རྒྱལ་དཔོན། ། དུས་ད་ལོ་ཇུས་ཀྱི་ཉི་མ་
ལ། ། ཤར་གངས་ལ་དཀར་པོའི་མར་གཤམ་དུ། ། གནས་ཆེན་ཁ་བ་དཀར་པོ་
ཡོད། ། གནས་རབ་བརྒྱ་ཡི་གོང་མ་ཡིན། ། རོང་ཡུལ་མཐིལ་ ཐང་ཁྲ་མོ་རུ། །
རོང་རྗེ་ཉི་མ་རྒྱལ་པོ་ཡོད། །བློན་ཕྱིང་སྔོན་ང་ཡི་ཡབ་ཆེན་ཡིན། །རོང་སྲས་ལྷ་
མོ་གཡུ་སྒྲོན་དེ། །ཕྱིང་སྔོན་ང་ཡི་ཡུམ་ཆེན་ཡིན། །སྲས་མོ་ཨ་སྨན་སྤྱང་ཁྲ་དེ། །
ཕྱིང་སྔོན་ང་ཡི་སྲིང་མོ་ཡིན། །དུས་ད་ལོ་གནམ་ལོ་འདི་གསར་ཐོག ། མོ་ལོ་ཉི་
ཤུ་རྩ་ལྔ་ཡིན། ། འཕྱོར་སྐྱེ་གཟུགས་འཛམ་གླིང་གཡེར་བཞག་ཡིན། ། དོན་་་་་
འགྲུབ་ན་ཨ་ཁུར་འབུལ་བས་ཆོག ། གླིང་དཀར་དམག་གི་རུ་ཆེན་འདི། །ས་
ཐག་རིང་འགྲོ་དགོས་སླར་ནས་མེད། །རྟ་པ་ཉིན་ལམ་གསུམ་གྱི་ཐོག ། རོང་
ཡུལ་མཐིལ་ལ་འབྱོར་ངེས་ཡིན། །ངས་ཨ་ཁུར་ཞུ་བ་འཐེན་རྒྱུ་ལ། ། དྲིན་ཕ་མ་
མ་མཇལ་ལོ་མང་སོང་། །དྲིན་ཕ་མའི་ཞལ་རས་མཇལ་ན་བསམ། །ས་རོང་ཡུལ་
མ་མཐོང་ལོ་མང་སོང་། ། དུས་ད་ལོ་ལམ་ཞོར་མཐོང་ན་བསམ། ། ཁྱེད་ཨ་ཁུའི་
ཐུགས་ལ་དེ་ལྟར་བཞེས། །
ཅེས་ཞུས་པ་དང༌། ཁྲོ་ཐུང་གིས་ཡཱ་འོ་ན་ཁྱེད་ཀྱི་སྲིང་མོ་ཨ་སྨན་སྤྱང་ཁྲ་
དེ་ང་ལ་བསྟེར་རྒྱུའི་ཐག་ཆོད་ཐུབ་ན། གླིང་དམག་ལམ་ལོག་ཡོང་བ་ངས་ལས་
སླ་སྟེ་སྐྱེས་པ་ཕོ་ཡི་ཁ་ཆད་དེ་ ཕ་མ་གསོད་དགོས་བྱུང་ཡང་འགྱོད་པ་མེད་པ་
གཅིག་དང༌། བཟའ་མ་མོ་ཡི་ཁ་ཆད་དེ་ཚེ་རོགས་འཚོང་དགོས་བྱུང་ནའི་
འགྱོད་པ་མེད་ལེ་ཞིག་བཟོ་དགོས། །ལ་ཆེན་ཨ་ཁུའི་གླུ་ལ་ཉོན་ཨང་ཟེར་ནས་ཁྲོ་
ཐུང་གིས་གླུ་ཞིག་ཕུལ་སོང་། །
ཨོཾ་མ་ཎི་པདྨེ་ཧཱུྃ་ཧྲི གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་
ལུགས་རེད། ། གནས་མེ་རི་འབར་བའི་ཞིང་ཁམས་ནས། ། ལྷ་རྟ་མགྲིན་དམར་
263



པོ་མཐུ་སྟོབས་ཅན། །དུས་དེ་རིང་ཨ་ཁུའི་གླུ་སྣ་དྲོངས། །དབར་སྲས་སྟག་ལྷ་མེ་
འབར་ མཁྱེན། ། བོན་ སྐུ་ཚེ་དབང་རིག་འཛིན་མཁྱེན། ། བོན་ སྤྲུལ་ སྟོན་ པ་་་་
གཤེན་རབ་མཁྱེན། ། མཁྱེན་གཟིགས་ཁྲོ་ལུའི་གླུ་སྣ་དྲོངས། །ས་འདི་དང་ས་ངོ་
མ་ཤེས་ན། ། རྒྱ་ཨ་ཟི་ཐང་སྟོད་བར་མ་རེད། །མི་ང་འདྲ་ང་ངོ་མ་ཤེས་ན། །ས་
བཙན་རྫ་མ་གཡང་འགག་ནས། ། སྲིབ་ བཙན་སུ་རུ་ནག་རྫོང་ནས། ། བྲག་་་
བཙན་པོ་མདུང་རྩེ་མར་གཤམ་ནས། །རྫོང་མི་འགྱུར་ཕོ་རོག་སྙིང་རྫོང་ནས། །
ང་སྟག་རོང་གེར་ཐུང་རྒྱལ་པོ་ཟེར། །བྱ་གོང་མོ་ངེད་གཉི་མཉམ་ལངས་ཡིན། །
དགྲ་སྤྱང་ཀི་ངེད་གཉིས་དུད་རོགས་ཡིན། །དུས་དེ་རིང་ཨ་ཉོག་ཕྱིང་སྔོན་བུ། །
མ་བསམས་ལས་དེ་བསྐོས་འདོད་བྱུང༌། ། མ་བཏབ་འབྲས་བུ་སྨིན་འདོད་་་་
བྱུང༌། །ཆུ་མར་འབབ་བདུད་རྩི་འཁྱིལ་འདོད་བྱུང་། །ཡིན་ཀྱང་ཕྱིང་སྔོན་ཉན་
རྒྱུ་ལ། །ང་ཁྲོ་ཐུང་ན་སོ་ཆུང་བའི་དུས། །དགའ་བདེ་བྲག་གི་ཁྱུང་རྫོང་ཕབ། །
འབྲུ་ཁ་རེངས་རྒྱལ་མོ་གསེར་མཚོ་དེ། ། ཨ་ཁུ་ང་ཡི་ཇ་མར་བསུས། ། སྨན་བུ་
མོར་དྲན་རྒྱུ་མང་བའི་དུས། ། གཏམ་ཚིག་གསུམ་ འགོ་ནས་འཁྲུག་དགོས་་་་་་
བྱུང༌། ། ང་མོན་ནས་གླིང་ལ་འཁོར་བའི་དུས། ། འབྲུ་ཁ་རེངས་རྒྱལ་མོ་ཇོ་མོ་
བྱས། །ང་ཁྲོ་ཐུང་ཕོ་ཡུགས་བཞག་ནས་བྱུང༌། ། ཨ་ཁུ་ཅི་བྱེད་མ་བྱུང་དུས། །བྱ་
རྟ་ཁྱུང་གཤོག་རྐུ་ལ་སོང་། །བརྐུས་ནས་ལྷ་སྲས་དགྲ་ལྷར་ཕུལ། །འདན་མའི་བུ་
མོ་གཡུ་སྒྲོན་དེ། ། ང་ཨ་ཁུའི་ཆུང་མར་ བཞག་རོགས་ཞུས། ། ལྷ་སྲས་་་་་
དགོངས་འཁྲོལ་ཡོང་དང་གཅིག ། བུ་མོ་འདོད་པ་ཡོང་དང་གཉིས། །ང་ཨ་
ཁུའི་བསམ་དོན་འགྲུབ་ནས་བྱུང༌། ། ཡིན་ཀྱང་ཨ་ནུར་ཞུ་རྒྱུ་ལ། ། མི་རྒས་ཀྱང་
འདོད་པ་མི་རྒས་ཟེར། ། སོ་མེད་ཀྱང་ ཁྲ་མོ་ཡོས་ལ་དགའ། ། མིག་མེད་ཀྱང་
མཛེས་མར་ལྟ་འདོད་ཆེ། ། ཁྱེད་སྲིང་མོ་ ཨ་ སྨན་སྤྱང་ཁྲ་དེ། ། སྐུ་ཁྲོ་ལུ་ང་ལ་
བསྟེར་ཟེར་ན། ། གླིང་དཀར་འབུམ་དམག་ཁྲ་མོ་འདི། ། རོང་ཡུལ་མཐིལ་ཐང་
ཁྲ་མོ་རུ། ། ལམ་ལོག་ཡོང་བ་ང་ཡིས་བཟོ། ། སྐུ་རྗེ་སེང་ཆེན་རྒྱལ་པོ་དང་། །
ཁྲིམས་དཔོན་འདན་མ་བསམ་འགྲུབ་གཉིས། །ཐུགས་འཁྲུག་པ་ཟེར་བ་མི་ཡོང་
264



སྟེ། །རྒྱུ་གལ་སྲིད་དེ་འདྲ་བྱུང་སོང་ན། ། ཞུ་དང་བཤགས་པ་མཉམ་དུ་བྱེད། །
ལན་པ་ཆེ་ཆུང་མཉམ་འཁུར་བྱེད། །དེ་ཨེ་རེད་ཕྱིང་སྔོན་ཡིད་ལ་ཞོག ། མ་གོ་
མ་ཐོས་མ་ཟེར་ལགས། །
ཅེས་ཟེར་བ་དང་། ཕྱིང་སྔོན་གྱི་བསམ་པར་སྐྱོན་དང་ཆག་སྒོ་བྱུང་ན་ཞུ་
བཤགས་མཉམ་དུ་མཛད་ན་དེ་ལས་བཟང་ཞིག་མི་འདུག་དགོངས་ནས་ཁྲོ་ཐུང་
གིས་བཤད་པར་མངོན་པར་བསྟོད། ཕྱི་ཉིན་ནམ་ཐོ་རེངས་ཀྱི་སྐར་ཆེན་ཤར་
བ་དང་། མེ་སྤར་ལྟོ་བཟས་ལ་མོ་བྱས་ནས་རྔ་བོ་ཆེ་ལྡིང་ལྡིང་ཟེར་བ་དང༌།
ཧོར་བཤན་པས་རུ་ཤོག་དང་པོའི་དམག་སྣ་དྲངས། རི་རྩེ་གསུམ་ལ་ཉི་ཟེར་
ཕོག་པ་དང་སྐུ་རྗེ་ཆིབས་ཐོག་ ཏུ་བུད། དཔའ་ཚ་ཞང་འདན་མ་བྱང་ཁྲས་
དམག་རྟིང་གྲུ་གུ་རྡོག་འདྲ། འཕྲུ་སྔོན་མོ་གནམ་ནས་སྤྲིན་འཇའ་ཤར་བ་འདྲ་
ཞིག་མཛད་ནས་དམག་རྟིང་རྡོག་ནས་རྗེས་སུ་ཡོང་། རྒྱ་ལྷ་བསྟོད་ཀྱི་རི་རྩེར་
འབྱོར་བ་དང༌། རོང་ཁ་བ་དཀར་པོར་འགྲོ་བའི་ལམ་འཁྱིལ་འཁྱིལ་ཞིག་་
མཐོང་བས། ཧོར་བཤན་པས་ཨཱ་ཡ་མཚན་ལམ་འདི་གླིང་ལ་འགྲོ་བའི་ལམ་ནི་
རེད་མི་གདའ་བསམ་བཞིན་ལམ་དེ་དེད་ནས་སོང་བས། །རོང་ཡུལ་མཐིལ་ཐང་
ཁྲ་མོ། རོང་ཆེན་རྩྭ་རྭ་པད་མ་ཐང་ཆེན་གྱི་སྟེང་དུ་གླིང་དམག་རྣམས་འབྱོར་
བ་དང་། ཧོར་བཤན་པས་འདི་ཅི་འདྲ་ཞིག་ཡིན་ནམ་བསམ་བཞིན་ཕར་བལྟ་
ཚུར་བལྟ་བྱས་ནས་བསྡད། སྐྱེས་བུས་ཟག་མེད་མངོན་ཤེས་མཁྱེན་ནསཁྲོ་
ཐུང་དང་ཕྱིང་སྔོན་གཉིས་ཀྱིས་ངན་པ་ཁ་མཐུན་བྱས་པ་ཤེས་ཀྱང་གླིང་གི་ཨ་ནུ་
རྣམས་ལ་ཅི་ཡང་མ་གསུངས་ནས་དེ་རིང་འདིར་འབྱོར་བ་སྐྱོན་མེད། ང་རང་
ཚོ་ས་ཕྱོགས་འདིར་འགྲོ་དགོས་པའི་སྐལ་བབས་ཤིག་གདའ། དེ་རིང་འདིར་
སྒར་རྒྱབས་ཤིག་གསུངས། ཚང་མས་དེར་སྒར་བཏབ་ནས་སྒར་མགོ་གངས་
རི་ སྤུངས་འདྲ། སྒར་དཀྱིལ་གཡུ་མཚོ་འཁྱིལ་འདྲ། སྒར་འདབས་ཆུ་བོ་
བབས་འདྲ། སྒར་ཟུར་ཨ་ལུང་སྒོར་འདྲ་བྱས་ནས་བསྡད་པ་དང༌། ཆུ་ཕར་
རིའི་ཕོ་བྲང་གཡུ་འབྲུག་གནམ་རྫོང་གི་མཁར་རྩེ་ནས་རོང་རྗེ་རྒྱལ་བློན་ཚང་མས་
265



ལྟད་མོ་བལྟ་བར་ཡོང་བས། གླིང་དཀར་གྱི་སྒར་མགོ་དེ་གངས་རི་སྤུངས་འདྲ།།
སྒར་དཀྱིལ་གཡུ་མཚོ་འཁྱིལ་འདྲ། སྒར་འདབས་ཆུ་བོ་བབས་འདྲ། སྒར་
ཟུར་ཨ་ལུང་སྒོར་འདྲ། སྒར་དཀྱིལ་གུར་ཆེན་མཐོན་པོ་མ། གུར་ཆེན་དེ་ཡི་
མཚར་ལུགས་ལ། གསེར་གན་ཇི་ར་ཡི་རྒྱ་ཕིབས་བཙུགས། ཕྱི་ལ་གུར་ཐག་
མ་དགོས་ལེ། མ་མཁའ་འགྲོའི་དར་ཐག་སྤུངས་སེ་སྤུངས། ནང་ལ་ཀ་བ་མ་
དགོས་ལེ། མེ་ཏོག་པད་མའི་ཀ་བ་འཁྲིད། སྟོང་ཉིད་རང་གཟུགས་སྡོད་
པའི་ལྷ་གུར་དེ་མཇལ་བ་ཙམ་གྱིས་ལུས་ངག་ཡིད་གསུམ་བདེ་བ་བྱུང་བ་དང༌།
རོང་རྗེས་སྲས་ཨ་སྨན་སྤྱང་ཁྲ་གཙོས་བུ་མོ་ལྔ་སོང་སྟེ་ཆུ་གཙང་ཆེན་གྱི་འགྲམ་
ནས་ཕར་རིའི་སྒར་ཆེན་དེ་ལ་གླུ་ཞིག་བླངས་ནས་གཏམ་དང་སྐད་ཆ་དྲིས་ཤོག་
ཟེར་ནས་མངགས་པ་དང༌། བུ་མོ་ལྔ་ཡིས་གཙང་ཆུའི་འགྲམ་ནས་གླུ་འདི་འདྲ་
ཞིག་ཕུལ་སོང་།
ཨོཾ་མ་ཎི་པདྨེ་ཧཱུྃ་ཧྲི གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་
ལུགས་རེད། ། གླུ་ཐེངས་གསུམ་ངག་གི་འགུགས་ལུགས་རེད། །སྐྱབས་ཆོས་དང་
སངས་རྒྱས་དགེ་འདུན་གསུམ། །གསོལ་བ་འདེབས་སོ་ཐུགས་རྗེས་གཟིགས། །
གནས་ཟངས་མདོག་དཔལ་གྱི་རྩེ་མོ་ནས། །རྔ་ཡབ་གླིང་གི་གནས་མཆོག་་་་་
ནས། ། ནང་པདྨ་འོད་ཀྱི་གཞལ་ཡས་ནས། ། རྗེ་རིག་འཛིན་པདྨ་ཐོད་ཕྲེང་་་་
རྩལ། །དུས་དེ་རིང་བུ་མོའི་གདོང་གྲོགས་མཛོད། །ལྷ་དེ་འདྲ་ཡན་ལ་འབོད་པ་
མེད། །ས་འདི་དང་ས་ངོ་མ་ཤེས་ན། །རོང་ཚ་བ་རྒྱལ་པོའི་གནས་ཡུལ་རེད། །
རི་རྩེ་གངས་ཀྱིས་བསྐོར་ལེ་འདི། ། ཤར་གྱི་གངས་ལ་དཀར་པོ་ཟེར། །དམར་
གཏོར་མར་གྱིས་བརྒྱན་འདྲ་འདི། ། རོང་བཙན་ཁ་བ་དཀར་པོ་ཟེར། །གནས་
རབ་བརྒྱ་ཡི་གཙོ་བོ་ཡིན། །རོང་ཡུལ་མཐིལ་ཐང་ཁྲ་མོ་འདི། །མ་མཁའ་འགྲོའི་
བྲོ་རྭ་ཁྲ་མོ་ཡིན། །རྫོང་མི་འགྱུར་གཡུ་འབྲུག་གནམ་རྫོང་འདི། །རོང་རྗེ་རྒྱལ་
པོའི་ཕོ་བྲང་རེད། ། སྨན་ང་འདྲ་ང་ངོ་མ་ཤེས་ན། ། རོང་ཁྲི་དམར་རྒྱལ་པོའི་
སྲས་མོ་དེ། །སྲས་མོ་ཨ་སྨན་སྤྱང་ཁྲ་ཟེར། །ད་ལོ་གནམ་ལོ་འདི་གསར་ཐོག །
266



མོ་ལོ་ཉི་ཤུ་རྩ་ལྔ་ཡིན། །གནམ་ལོ་འདི་དང་རྩ་དྲུག་ཡིན། །འབྱོར་སྐྱེ་གཟུགས་
ལུས་ལ་ཚང་ནས་ཡོད། ། གླུ་འདི་དང་གླུ་ངོ་མ་ཤེས་ན། །ང་བུ་མོའི་མེ་ཏོག་དྲུག་
འགྱུར་ཟེར། །ས་ག་མ་ཡུལ་ལ་མི་ལེན་ཏེ། །དུས་དེ་རིང་མི་ལེན་ཀ་མེད་ལ། །ཆུ་
ཕར་རིའི་མཐིལ་ཐང་ཐང་ཆེན་དུ། ། སྟོབས་ཆེན་སྒར་ཞིག་བབས་ནས་བྱུང་། །
སྒར་མགོ་གངས་རི་སྤུངས་འདྲ་གདའ། ། སྒར་དཀྱིལ་གཡུ་མཚོ་འཁྱིལ་འདྲ་་་
གདའ། །སྒར་འདབས་ཆུ་བོ་བབས་འདྲ་གདའ། ། སྒར་ཟུར་ཨ་ལུང་སྒོར་འདྲ་
གདའ། ། སྒར་དཀྱིལ་གུར་ཆེན་མཐོན་པོ་མ། ། གུར་མཐོན་པོ་དེ་ཡི་ རྔམས་་་
གཟིགས་ལ། །གན་ཇི་ར་ཡི་རྒྱ་ཕིབས་བཙུགས། ། ཨིཎྜ་ནི་ལའི་པ་ཊ་བརྒྱན། །
དེ་འདྲ་ལྷ་གུར་མཚར་ལུགས་ལ། །ཕྱི་ལ་གུར་ཐག་མ་དགོས་གདའ། ། ལྷ་གོང་
མའི་དར་ཐག་སྤུངས་ནས་གདའ། །ནང་ལ་གུར་ཀ་མ་དགོས་གདའ། ། མེ་ཏོག་
པདྨའི་ཀ་བ་གདའ། ། གུར་ཆེན་དེ་ཡི་ནང་རྒྱུད་ལ། །མི་སྨུག་ཁྱུང་གི་སྐུ་མདོག་
ཅན། །མིག་རྩ་བྱུ་རུའི་འཇའ་ལམ་ཅན། །ཁོག་སྟོད་ལྷ་རིགས་ཤིག་སེ་གདའ། །
སྐེད་པ་གཉན་རིགས་ཤིག་སེ་གདའ། ། ཁོག་སྨད་ཀླུ་རིགས་ཤིག་སེ་གདའ། །
སྟེང་ལྷ་དམག་ཁ་བ་བབས་ནས་གདའ། །བར་གཉན་དམག་བུ་ཡུག་འཚུབ་ནས་
གདའ། །འོག་ཀླུ་དམག་ས་གཞི་ཁེངས་ནས་གདའ། །དམག་སྟོབས་ཆེན་འདི་
འདྲ་ག་ནས་ཕེབས། ། དམག་སྟོབས་འདི་འདྲ་ཡོང་ལུགས་ལ། ། ན་ནིང་མིན་
པའི་གཞེས་ནིང་ལོ། །གཞེས་དགུ་ནིང་ལོ་ཡི་གནམ་ལོ་ལ། ། ཤར་གླིང་དཀར་
ནོར་བུའི་གཡང་རྭ་ཡི། ། སྐུ་རྗེ་སེང་ཆེན་ལས་དམག་དེ། །ཤར་ནག་པོ་རྒྱ་ལ་
ཕེབས་སྐད་རེད། ། སྲིན་མོའི་རོ་རུལ་བཞུས་སྐད་ཟེར། ། ཁྲིམས་རྒྱལ་མྱ་ངན་
བསངས་སྐད་རེད། ། རྒྱ་གླིང་གསེར་ཟམ་བཙུགས་སྐད་རེད། །གླིང་སེང་ཆེན་
ལས་དམག་མ་རེད་ཞེ། །ཡིན་ན་དེ་འདྲའི་དགའ་བ་ལ། །མཐོ་བར་སྣང་ཁམས་
ཀྱི་ནང་རྒྱུད་ནས། །གསེར་གྱི་སྦྲང་ཆར་འབབ་ལེ་དེ། །ལྷ་ཡི་དངོས་གྲུབ་ཨེ་ཡིན་
བསམ། ། དོག་མོ་ས་ནས་འབྲས་དྲུག་སྨིན། ། ཉོན་མོངས་ སེམས་ ཅན་འདུག་
སྐྱིད་ཐོན། ། སྐུ་སེང་ཆེན་ལས་དམག་ཡིན་ཟེར་ན། །ངེད་རོང་མོ་བུ་མོ་སྤུན་ལྔ་
267



ཡིས། །སྒར་དེ་ལ་བཀའ་འདྲི་ཞུ་རྒྱུ་ལ། །ངའི་མིང་པོ་ཨ་ནུ་ཕྱིང་སྔོན་དེ། །སྔར་
སྔ་མོ་བདུད་ཀྱིས་ཁྱེར་ནས་ཐལ། །བདུད་ཀླུ་བཙན་ལུག་རྫི་འདུག་སྐད་རེད། །
དེ་ནས་སེང་ཆེན་རྒྱལ་པོ་ཁོང་། ། ཡར་ཁམས་བྱང་ལ་ཕེབས་སྐད་གདའ། །
བདུད་ཀླུ་བཙན་ཐོད་མདའ་རྒྱག་སྐད་རེད། ། ངའི་མིང་པོ་གསོལ་དཔོན་ཉར་
སྐད་རེད། །སྒར་དེ་ནང་ཡོད་ན་མཇལ་ན་བསམ། །སྒར་སྟོབས་ཆེན་དེ་ཡི་ནང་
རྒྱུད་ནས། ། ཤེས་ཆེན་མི་ཞིག་ཐོན་རོགས་གྱིས། །ངར་དཀར་པོ་དར་ལ་ཡུག་
གཅིག་ཡོད། ། ལྷ་ཚངས་པ་མཇལ་བའི་མཇལ་དར་ཡིན། །དེ་རིང་མཇལ་དར་
འབུལ་བས་ཆོག ། དམར་པོའི་དར་ལ་ཡུག་གཅིག་ཡོད། །གཉན་སྐུ་ལྷ་མཇལ་
བའི་མཇལ་དར་ཡིན། །དེ་རིང་མཇལ་དར་འབུལ་བས་ཆོག ། སྔོན་མོའི་དར་
ལ་ཡུག་ གཅིག་ཡོད། ། ཀླུ་གཙུག་ན་མཇལ་བའི་མཇལ་དར་ཡིན། ། དེ་རིང་་
མཇལ་དར་འབུལ་བས་ཆོག །དུས་དེ་རིང་ཉི་མའི་གདོང་གང་ལ། །གནམ་ལ་
རྩིས་པའི་སྐར་མ་བཟང་། ། ས་ལ་རྩིས་པས་དུས་ཚོད་བཟང་། ། བར་ལ་རྩིས་
པའི་ཚེས་གྲངས་བཟང་། བཟང་གསུམ་རྟེན་འབྲེལ་འགྲིགས་ནས་བྱུང་། །དེ་
ནས་བུ་མོའི་ཞུ་བ་ལ། །སྟོབས་གླིང་རྗེའི་ལས་དམག་ཡིན་ཟེར་ན། །ཆུ་ཕར་རིར་
མ་ བཞུགས་ ཚུར་ རིར་ ཕེབས། ། ལྷ་ ཕེབས་ པའི་ རྟེན་འབྲེལ་དེ་ རིང་ ཡོད། །
གཏམ་ལ་གཡོ་རྫུན་མ་གནང་པའི། ། དྲང་པོའི་གཏམ་ཞིག་བཤད་རོགས་་་་་
མཛོད། ། གཏམ་དང་མདའ་མོ་དྲང་ན་དགའ། །སྐྱེ་ཕོ་རབ་གཏམ་དོན་མདའ་
དང་འདྲ། །བློ་རྩེ་མདའ་མོའི་མདེལ་ལས་རྣོ། ། རྩལ་དྲུག་མདའ་མོའི་སྒྲོ་ལྟར་
ཡིན། །དེ་ཚོ་སྒར་ཆེན་ཡིད་ལ་ཞོག ། མ་གོ་གླུ་ལ་སྐྱོར་རྒྱུ་མེད། ། །
ཅེས་ཟེར་བའི་གླུ་དེ་ལྟར་ཕུལ་བ་དང༌། གཞུ་ག་དར་བློན་པོ་ཕྱིང་སྔོན་
དེ་ཁོག་འཛུམ་ཤིག་ཤིག་གིས་ཕར་ཙམ་སོང་བ་དང༌། སྐྱེས་བུས་ད་རེས་གཞུ་
ག་དར་བློན་པོ་ཕྱིང་སྔོན་ཁྱེད། འཚབ་འཚུབ་མ་བྱེད་དང༌། དང་པོ་མི་ཆུང་
ཁྱེད་ཀྱིས་བུ་མོ་རྣམས་ལ་གཏམ་ལན་ཞིག་སྤྲོད་ཤོག་གསུངས་པ་དང་། མི་ཆུང་
དང༌། ཨ་དཀར་ཚངས་པའི་ངོ་ལུག སྟག་རོང་གསེར་ཚ་ངོ་ལུག་དེ་གསུམ་
268



ཆུ་ཡི་འགྲམ་ལ་མར་ཡོང་ནས། མི་ཆུང་གིས་ཡཱ་ཁོ་རེ་ཆུ་ཕར་རིར་བསྡད་པའི་
རོང་གི་བུ་མོ་ཚོ། རོང་མི་ཚོགས་དམར་པོའི་སྲས་མོ་ཟེར། ལྷག་པར་སྲས་མོ་
ཨ་སྨན་སྤྱང་ཁྲ་ལགས། ཁྱེད་ལ་གཏམ་དོན་ལོ་རྒྱུས་རྣ་ཐོས་ཙམ་འདུག་པས།
གཏམ་གྱི་མདུད་པ་ང་ཡིས་འགྲོལ། ཡིན་ལུགས་བུ་མོ་གླུ་ལ་ཉོན་ཟེར་ནས་མི་
ཆུང་གིས་གླུ་འདི་སྐད་ཅིག་ཕུལ་སོང་། །
ཨོཾ་མ་ཎི་པདྨེ་ཧཱུྃ་ཧྲི གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་
ལུགས་རེད། ། གླུ་ཐེངས་གསུམ་ངག་གི་འགུགས་ལུགས་རེད། ། དུས་དེ་རིང་ལྷ་
ཞིག་འབོད་ལ་འདི། ། སྟེང་ནས་སངས་རྒྱས་བཟང་གསུམ་མཁྱེན། ། བར་ནས་
ཡི་དམ་ལྷ་ཚོགས་མཁྱེན། ། འོག་ནས་མཁའ་འགྲོ་ཆོས་སྐྱོང་མཁྱེན། ། མཁྱེན་
གཟིགས་མི་ཆུང་གདོང་གྲོགས་མཛོད། །ས་འདི་དང་ས་ངོ་མ་ཤེས་ན། ། རོང་ཁ་
བ་དཀར་པོའི་མར་གཤམ་རེད། །རོང་ཡུལ་མཐིལ་ཐང་ཁྲ་མོ་ཟེར། །ཕོ་ང་འདྲ་
ང་ངོ་མ་ཤེས་ན། ། ཤར་མདོ་ཁམས་གླིང་གི་རྒྱལ་ས་ནས། །འགོག་ར་ལོ་སྟོན་
པའི་ཚ་བོ་དེ། །ང་བོད་ཕྲུག་མི་ཆུང་ཁ་བདེ་ཟེར། །རྗེ་སེང་ཆེན་བླ་མའི་གསོལ་
དཔོན་ཡིན། །ད་རེས་རོང་ཡུལ་བུ་མོ་ལྔ། །ཉོན་དང་འདྲ་མ་འདི་འདྲ་ཡོད། །
རོང་ཡུལ་མཐིལ་ཐང་ཁྲ་མོ་ལ། །ལས་དམག་སྟོབས་ཆེན་བབས་པ་འདི། ། ཤར་
གླིང་དཀར་སྟོབས་ཀྱི་ལས་དམག་ཡིན། ། གླིང་དམག་རང་ཡུལ་ལོག་ས་ལ། །
དོན་མེད་འདི་རུ་སླེབས་ནས་ ཐལ། ། གཅིག་བྱས་ན་ལྷ་ ཡི་ཆོ་འཕྲུལ་འདྲ། །
གཅིག་བྱས་ན་བདུད་ཀྱི་བར་ཆད་འདྲ། ངེད་སྒར་མགོ་གངས་རི་སྤུངས་འདྲ་
འདི། ། གླིང་ཆེ་རྒྱུད་ཚང་གི་འབུམ་དམག་ཡིན། །འགོ་འཛིན་དགྲ་ལ་ངོམས་མི་
ལ། །འབྲུ་མི་དཀར་ལྷ་འུ་བསམ་འགྲུབ་ཡོད། ། སྒར་དཀྱིལ་གུར་ཆེན་མཐོན་པོ་
མ། ། གསེར་ གན་ཇི་ར་ཡི་ རྒྱ་ཕིབས་བཙུགས། ། བཻཌཱ་རྱཡི་ རྒྱལ་མཚན་་་་་་་་་
བཙུགས། །ཕྱི་ལ་གུར་ཐག་མ་དགོས་ལེ། །མཁའ་འགྲོས་དར་ཐག་འཐེན་ནས་
ཡོད། ། ནང་ལ་གུར་ཀ་མ་དགོས་ལེ། ། མེ་ཏོག་པདྨའི་གུར་ཀ་འཁྲིད། ། གུར་
འདི་ཡི་གུར་མིང་མ་ཤེས་ན། །ལྷ་གུར་མཐོང་བ་ཀུན་སྨོན་ཟེར། །ཞལ་མཇལ་བ་
269



ཙམ་གྱིས་ངན་སོང་མེད། །ནང་ལ་བཞུགས་པའི་སངས་རྒྱས་དེ། །འཛམ་གླིང་
སེང་ཆེན་རྒྱལ་པོ་ཟེར། །གོང་མ་ལྷ་ཡི་ཐུགས་སྲས་རེད། ། དབུ་ནག་བོད་ཀྱི་ལྷ་
སྐལ་རེད། །འགྲོ་དྲུག་འདྲེན་པའི་བླ་མ་རེད། །སྒར་འདབས་ཆུ་བོ་བབས་འདྲ་
འདི། ། ཚ་ཞང་འདན་མའི་ལས་དམག་རེད། ། དགྲ་མགོ་ཟོར་བས་གཅོད་མི་
ལ། ། དམག་དཔོན་འདན་མ་བྱང་ཁྲ་ཡོད། ། རུ་རྒྱབ་འཕྲུ་སྔོན་ལས་དམག་་་་
འདི། ། སྨུག་པོ་འཇང་གི་ལས་དམག་རེད། ། འགོ་འཛིན་འཇང་ཕྲུག་གཡུ་ལྷ་
རེད། ། བྱང་སྒོ་རུ་ཤོག་སྤུངས་པ་འདི། ། ཨ་ཆེན་ཧོར་གྱི་ལས་དམག་རེད། །
འགོ་འཛིན་བཤན་པ་དམར་པོ་རེད། །མདུན་སྒར་རུ་ཤོག་སྤུངས་པ་འདི། ། ས་
འབྲུ་གཉིས་ཀྱི་ལས་དམག་རེད། ། འགྲན་མེད་དགྲ་ལ་ངོམས་མི་ལ། ། སྟོབས་
ཆེན་དགའ་བདེ་བེར་ནག་ཡོད། ། སྟོབས་ཆེན་ལས་དམག་འདི་ཡི་ནང་། ། མིང་
རེ་རེ་འབོད་ན་འབོད་ཚོད་མེད། །དེ་ལས་རོང་མོ་བུ་མོ་ལྔ། །གནའ་མིའི་བོད་
ཀྱི་གཏམ་དཔེ་ལ། ། དཔེ་བཞག་ན་འདྲ་མ་འདི་འདྲ་གདའ། ། ཕོ་རབ་འདྲ་་
གཉིས་ཐུག་པའི་དུས། ། རི་མགོ་སྤྲིན་མགོ་ཐུག་པ་བཞིན། ། མཐོ་ལེ་ཡང་ལེ་་་
གཉིས་ཀ་ཡོང་། ། ཕོ་འབྲིང་འདྲ་གཉིས་ཐུག་པའི་དུས། །དར་དང་གོས་ཆེན་
ཐུག་པ་བཞིན། ། འཇམ་པ་མཛེས་པ་གཉིས་ཀ་ཡོང་། ། ཕོ་མཐའ་འདྲ་གཉིས་
ཐུག་པའི་དུས། ། ར་ ཤ་ཆང་སྐྱུར་འཐུང་བ་བཞིན། ། སྐྱུག་ན་སྦོལ་གསུམ་་་་་
འཛོམས་ནས་ཡོང་། །དེ་འདྲའི་ལས་དེ་མ་ཡོང་དགོས། །ད་ལོ་རོང་ཡུལ་ཁྲ་མོ་
ལ། །རོང་རྗེ་ཁྲི་དམར་རྒྱལ་པོ་ཁོང་། ། སྐུ་ཁམས་བཟང་ལུགས་ཅི་འདྲ་ཡོད། །
རོང་སྡེ་འབངས་སེར་འཁོར་དང་བཅས། ། བདེ་སྐྱིད་འཛོམས་ལུགས་ཅི་འདྲ་
ཡོད། །ཁྱེད་མིང་པོ་ཨ་ནུ་ཕྱིང་སྔོན་དེ། ། སྔ་སྔ་མོ་བདུད་ཀྱི་ལུག་རྫི་བྱས། །དུས་
དེང་སང་སེང་ཆེན་གསོལ་དཔོན་ཡིན། ། ཕོ་བསོད་ནམས་ ཅན་ཞིག་ཨེ་རེད་
ལགས། །གཉེན་དང་ཉེ་བ་ཤག་པོ་གསུམ། །མ་ཐུག་ཐུག་འདོད་ལོས་ཡོད་དེ། །
ཐུག་ཚར་ནས་བཀའ་མོལ་ཅི་འདྲ་ཡོད། ། སྐུ་སངས་རྒྱས་སྒོ་རྩར་འབྱོར་ཉིན་
མོ། །གདན་འདྲེན་ཞུ་ལུགས་ཅི་འདྲ་ཡོད། །ཁྱོད་སྦ་སྨྱུག་འབྲིང་ཞིག་འཛུགས་
270



ལེ་འདི། །དམག་ཕོན་ཆེན་འདི་ནས་ཅི་འདྲ་ཐར། །དེ་མིན་འགྲོ་ཐབས་ཅི་འདྲ་
བྱེད། །བུ་མོའི་ཡིད་ལ་དེ་ལྟར་ཞོག ། །
ཅེས་གསུངས་པ་དང་། སྲས་མོ་ཨ་སྨན་སྤྱང་ཁྲས་གཙོས་པའི་བུ་མོ་་
རྣམས་མྱུར་བར་རོང་རྗེའི་དྲུང་དུ་སོང་ནས་ལོ་རྒྱུས་རྣམས་ཆད་ལུས་མེད་པར་
རྒྱལ་པོར་ཞུས་པར་གདའ། ། ། །
271



ལེའུ་བཅུ་བཞི་པ།
རོང་རྗེས་གླིང་དམག་མཁར་ནང་གདན། །
གླིང་རྗེས་རོང་འབངས་དབང་བསྐུར་གནང་། །
སྐྱེས་བུས་བཤན་པར་བཀའ་བསྩལ་ནས། །
རོང་བཙན་གནས་སྒོ་འབྱེད་པར་མངགས། །
རོང་རྗེ་ཉི་མ་རྒྱལ་པོ་དགའ་སྐྱིད་ཡིད་དུ་འོང་ནས་མྱུར་བར་རོང་བློན་
རྣམས་ལ་སྡོང་རིལ་སུམ་བརྒྱ་ཙམ་ཆུའི་སྟེང་དུ་སྒྲིག་ཏུ་བཅུག་ནས་རོང་རྒྱལ་དེ་
གླིང་རྗེ་སྟོབས་ཀྱི་རྒྱལ་པོ་སངས་རྒྱས་གེ་སར་མཇལ་ཁ་ཞུ་བར་ཡོང་བ་དང་།
སྐྱེས་བུས་རོང་རྗེ་ཁྲི་དམར་རྒྱལ་པོ་ཁྱེད་དར་གདན་གྱི་སྟེང་ལ་བཞུགས་དང་།
གཏམ་དང་སྐད་ཆ་ག་ལེར་ཤོད་གསུངས་པ་དང་། རོང་རྗེ་ཁྲི་དམར་ཉི་མ་
རྒྱལ་པོས་སྐུ་རྗེ་སྟོབས་ཀྱི་སངས་རྒྱས་གེ་སར་དཔོན། དུས་ད་རེས་ཆུ་ཕར་རིར་
ཕེབས་རོགས་མཛོད། གཡུ་འབྲུག་གནམ་རྫོང་ནང་རྒྱུད་ལ་རྟགས་དང་རྟེན་
འབྲེལ་ཤིན་ཏུ་ཆེ། དུས་དེ་རིང་ཉི་མའི་གདོང་གང་ལ། གསེར་གྱི་ཕ་བོང་སྒོ་
རྩར་འགྲིལ། ལས་དེ་འདྲ་ཡོང་བ་བཀའ་དྲིན་ཆེ་ཟེར་ནས་རོང་རྗེ་རྒྱལ་པོས་གླུ་
ཞིག་ཕུལ་སོང་།
ཨོཾ་མ་ཎི་པདྨེ་ཧཱུྃ་ཧྲི གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་
ལུགས་རེད། ། གླུ་ཐེངས་གསུམ་ངག་གི་འགུགས་ལུགས་རེད། ། སྐྱབས་ཆོས་
དང་སངས་རྒྱས་དགེ་འདུན་གསུམ། ། བཀའ་གསོལ་བ་འདེབས་སོ་བྱིན་གྱིས་
རློབས། ། ཤར་གངས་ལ་དཀར་པོའི་དབུ་རྩེ་ནས། །གནས་བདག་དགུ་ཁྲི་དགུ་
འབུམ་མཁྱེན། ། ས་རོང་ཡུལ་ཆགས་པའི་ནང་རྒྱུད་ལ། ། མ་རྡོ་རྗེ་ཕག་མོའི་ས
-༢༥ -
272



གནས་རི་གཅིག ། འཇམ་དཔལ་དབྱངས་ཀྱི་གནས་རི་གཉིས། །སྤྱན་རས་
གཟིགས་ཀྱི་གནས་རི་གསུམ། ། གནས་རི་གསུམ་འཁོར་བའི་སངས་རྒྱས་་་་་་
རྣམས། །དུས་དེ་རིང་རྒྱལ་པོའི་ཇུས་ལ་གཟིགས། །ས་འདི་དང་ས་ངོ་མ་ཤེས་
ན། ། རོང་ཁ་བ་དཀར་པོའི་མར་གཤམ་གྱི། ། རོང་ཡུལ་མཐིལ་ཐང་ཁྲ་མ་་་་་
ཟེར། ། ཐང་ཆེན་པོ་རྩྭ་རྭ་སྨུག་ཐང་ཟེར། ། སྤང་ལུང་མེ་ཏོག་བཀྲ་ས་ཡིན། །
སྟག་དམར་ཡག་གཡང་རྩལ་སྦྱང་ས་ཡིན། ། གཅན་གཟན་གྲྭ་ཚན་ངོམས་ས་
ཡིན། ། དུག་སྦྲུལ་ཐང་ནས་རྒྱུག་ས་ཡིན། །མི་ང་འདྲ་ང་ངོ་མ་ཤེས་ན། །གཡུ་
འབྲུག་གནམ་རྫོང་ནང་རྒྱུད་ནས། །ང་རོང་རྗེ་ཉི་མ་རྒྱལ་པོ་ཟེར། །དུས་ད་ལོ་
གནམ་ལོ་འདི་གསར་ཐོག ། ཕོ་ལོ་དགུ་བཅུ་གོ་བདུན་ཡིན། །རྗེ་སངས་རྒྱས་
མངོན་སུམ་མཇལ་མྱོང་མེད། །དུས་དེ་རིང་ཉི་མའི་གདོང་གང་ལ། །སྐུ་འཛམ་
གླིང་སེང་ཆེན་གེ་སར་རྒྱལ། ། རྗེ་རིགས་གསུམ་མགོན་པོའི་རྣམ་སྤྲུལ་ཁྱེད། །ལྷ་
རྡོ་རྗེ་འཆང་གི་ངོ་བོ་ཁྱེད། །དུས་དེ་རིང་མཇལ་བ་བཀའ་དྲིན་ཆེ། །སྟག་རི་མོ་
ཅན་གྱི་ཚན་གྲངས་དགུ། །གཟིག་ཐིག་ལེ་ཅན་གྱི་ཚན་གྲངས་དགུ། །ཝ་གྲོ་ལོ་
ཅན་གྱི་ཚན་གྲངས་དགུ། ། གུང་ཨ་ལོང་ཅན་གྱི་ཚན་གྲངས་བཅས། །ཁྱེད་སེང་
ཆེན་མཇལ་བའི་མཇལ་རྟེན་ཡོད། ། མ་བཞུགས་མཁར་ནང་ཕེབས་རོགས་་་་་
མཛོད། ། རྟགས་དང་རྟེན་འབྲེལ་དེ་རིང་ཡོད། །མ་གཞི་སྐྱེས་བུར་ཞུ་རྒྱུ་ལ། །
མི་ཆེན་བླ་མ་དཔོན་པོ་གསུམ། ། ལ་ཕར་ནང་ཡོད་ཀྱང་ཚུར་ནང་གྲགས། །དེ་
རིང་སྐྱེས་བུར་ཞུ་རྒྱུ་ལ། ། སྔ་སྔ་མོ་སྔར་གྱི་དུས་ཚོད་ལ། །ཡར་ཁམས་བྱང་མའི་
རི་ བརྒྱད་ཀྱི། ། ཕོ་འདྲེ་ཀླུ་བཙན་ཟེར་ལེ་ཞིག ། མགོ་བོ་ལྕགས་ཀྱི་རྭ་ཅོ་་་
གདའ། །ཁ་ཡར་ཁ་ཟངས་ཀྱི་མཆེ་བ་གདའ། ། འཆའ་གདང་རེ་རེ་སྒྲིག་པའི་
དུས། །མི་སྐྱ་མང་པོ་ཁྱུར་མིད་གཏོང་། །དེ་འདྲའི་མི་ཞིག་སླེབས་ནས་བྱུང་། །
མི་སྐྱ་ཕོ་མོ་སྟོང་ཙམ་བཟས། ། རྟ་ནོར་ལུག་གསུམ་གྲངས་མེད་བསད། ། རོང་
ཡུལ་བདེ་སྐྱིད་མ་བྱུང་ཐལ། །རོང་སྲས་ཨ་ནུ་ཕྱིང་སྔོན་དེ། ། ཡབ་ཆེན་ང་ཡི་
སྲས་པོ་ཡིན། །བཤད་ལོང་མེད་པར་ཁོ་ཡིས་ཁྱེར། །ཡར་ཁམས་བྱང་ལ་འཁྲིད་
273



དགོས་ཟེར། །ད་རུང་དེ་བས་ ཅི་ལ་ཚད། ། རོང་སྡེ་བརྒྱད་ཀྱི་སྲས་ཆུང་་་་་་་
བརྒྱད། ། ཀླུ་བཙན་བདུད་བློན་བཀོད་ཀྱི་ཟེར། ། གཏམ་སྙན་པོའི་ལོ་རྒྱུས་་་་
བཤད་ཀྱི་ཟེར། ། ཟས་ཞིམ་པོའི་ཇ་ཆང་བླུགས་ཀྱི་ཟེར། །དེ་སྐབས་སྲས་ཆུང་
ཤོར་ནས་ཐལ། །བྱང་གི་ལུག་རྫི་འདུག་སྐད་རེད། ། རྗེ་སེང་ཆེན་ལྷ་དང་མཇལ་
སྐད་གདའ། །བུ་དེ་འདྲ་འདི་རུ་ཨེ་ཡོད་ཞེ། །ཡོད་ན་ལན་གཅིག་ཐུག་འདོད་
ཆེ། ། སྐྱེས་བུས་དགོངས་པ་བཞེས་རོགས་མཛོད། །ངེད་རོང་ཡུལ་མཐིལ་གྱི་ས་
ཆ་ལ། ། སྡེ་རྐྱང་སྡེ་བཅུ་གསུམ་ལོངས་ཙམ་ཡོད། །དམ་པའི་ཆོས་ལ་སྙིང་རུས་
ཆེ། ། སྐྱེས་བུ་དགོངས་པ་མ་ཚོམས་པའི། ། དབང་བསྐུར་བྱིན་རླབས་གནང་
རོགས་ཞུ། །དེ་ནས་སྐྱེས་བུ་རིན་པོ་ཆེ། །རོང་བཙན་ཁ་བ་དཀར་པོ་འདིར། །
ཚེ་སྔ་མོ་སྔར་གྱི་དུས་ཚོད་ལ། ། ལྷ་པདྨ་འབྱུང་གནས་འདི་རུ་བྱོན། ། སྲིན་པོ་
ལུག་གི་གནམ་ལོ་ལ། །ཁ་བ་དཀར་པོའི་གནས་སྒོ་ཕྱེ། །སྤྱན་རས་གཟིགས་ཀྱི་ཕོ་
བྲང་ཆགས། །སངས་རྒྱས་འདུ་སྤུངས་འདི་རུ་འཛོམས། ། རིགས་གསུམ་མགོན་
པོའི་བསྟན་པ་ཚུགས། །དེ་ནས་བཙན་རྒོད་མི་ནག་གཅིག ། གནས་རི་དེ་ལ་
ཆགས་ནས་བྱུང༌། ། ད་ལྟ་གནས་ཆེན་མཇལ་ས་མེད། །ལམ་དེ་ན་འགྲོ་བ་ཁག་
པོ་གདའ། །དེ་ཚོ་སྐྱེས་བུས་དགོངས་བཞེས་གནང༌། །ངས་ནོར་བུ་བཻཌཱ་རྱ་དང་
གཅིག ། ཨིནྡྲ་ནི་ལའི་ནོར་བུ་གཉིས། ། པདྨ་ར་གའི་ནོར་བུ་གསུམ། ། རྗེ་
སངས་རྒྱས་ཁྱེད་ལ་འབུལ་རྒྱུ་ཡིན། །རོང་སྡེ་འབངས་མི་ཅི་ཡོད་དེ། །དམ་པའི་
ཆོས་དང་འཕྲད་ལེ་གཅིག ། ཕྱི་མའི་ལམ་སྟོན་ཡོང་ལེ་གཉིས། །དབང་བསྐུར་
བྱིན་རླབས་གནང་རོགས་མཛོད། །སྐྱེས་བུའི་ཐུགས་ལ་དེ་ལྟར་བཞེས། །
ཅེས་ཞུས་པའི་གླུ་དེ་ལྟར་ཕུལ་བ་དང་། སྐྱེས་བུ་ཆེན་པོ་ཁོང་ཞལ་འཛུམ་
གྱིས་དུས་ད་ལོ་གླིང་དམག་འདི་རུ་འབྱོར་བ་དེ་ཁྲོ་ཐུང་དང་ཕྱིང་སྔོན་གཉིས་
ཀྱིས་བཟོས་ནས་ཡུལ་འདིར་སླེབས་པའི་དུས་ཤིག་ཤར་སོང་། ད་ནི་རོང་རྗེའི་
ཞུ་བ་ལྟར་ང་རང་རྣམས་ཆུ་ཕར་རིར་བྱོན་འགྲོ་གསུངས་པ་དང་། རྒྱལ་བློན་
སུམ་བརྒྱ་ཙམ་རོང་རྗེའི་ཕོ་བྲང་གཡུ་འབྲུག་གནམ་རྫོང་དུ་ཕྱག་ཕེབས། རོང་
274



ཕྲུག་ཕྱིང་སྔོན་ཡང་དྲིན་ཕ་མ་གཉིས་དང་མཇལ་འཕྲད་བྱུང་ནས་དགའ་སྐྱིད་
ཡིད་དུ་རུང་ནས་ཡབ་ཡུམ་གཉིས་ལ་གླུ་འདི་སྐད་ཅིག་ཕུལ་སོང་། ། །
ཨོཾ་མ་ཎི་པདྨེ་ཧཱུྃ་ཧྲི༔ གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་
ལུགས་རེད། ། དུས་དེ་རིང་ལྷ་ཞིག་འབོད་ལེ་འདི། ། ཤར་རྣམ་པར་རྒྱལ་བའི་
ཁང་བཟང་ནས། །ལྷ་ཆོས་སྐུ་ལོངས་སྐུ་སྤྲུལ་སྐུ་གསུམ། །བྱིན་རླབས་ཅན་གྱི་ལྷ་
གསུམ་མཁྱེན། ། དཔའ་དགྲ་ལྷའི་ཁྲ་མཁར་གོང་མ་ནས། ། སེང་སྟག་འོད་ཀྱི་
རྒྱལ་པོ་མཁྱེན། ། དཔའ་དགྲ་ལྷའི་ཁྲ་མཁར་བར་མ་ནས། ། དགྲ་ལྷ་དུང་སེང་
དཔལ་ཁྲབ་མཁྱེན། །དཔའ་དགྲ་ལྷའི་ཁྲ་མཁར་འོག་མ་ནས། །དགྲ་ལྷ་གཉན་
སྟག་དམར་པོ་མཁྱེན། ། ཤར་མདོ་གླིང་བསྟན་ པའི་སྲུང་མ་རྣམས། ། བྱིན་་་་་
རླབས་དངོས་གྲུབ་ང་ལ་སྩོལ། །ས་འདི་དང་ས་ངོ་མ་ཤེས་ན། །རོང་ཡུལ་མཐིལ་
ཐང་ཁྲ་མོ་ཡི། ། ཕོ་བྲང་གཡུ་འབྲུག་གནམ་རྫོང་རེད། ། ཚོམས་ཆེན་བཀྲ་ཤིས་
གཡང་འཁྱིལ་རེད། ། མི་ང་འདྲ་ང་ངོ་མ་ཤེས་ན། །ཆུང་ཨ་མའི་པང་ལ་བསྡད་
པའི་དུས། ། རོང་ཕྲུག་ཨ་ནུ་སེང་ཕྲན་ཟེར། ། ཡར་ཁམས་བྱང་ལ་བསྡད་པའི་
དུས། ། ཀླུ་བཙན་རྒྱལ་པོས་མིང་ཞིག་ བཏགས། ། རོང་ཕྲུག་ ཨ་ནུ་ཕྱིང་སྔོན་་་
ཟེར། ། སྐུ་སངས་རྒྱས་གེ་སར་མཇལ་དང་ཕན། ། སྐྱེས་བུ་ཆེན་པོས་མིང་ཞིག་
གནང་། ། གསོལ་དཔོན་ཨ་ནུ་སེང་བློན་ཟེར། ། མི་གཅིག་ལ་མིང་གསུམ་ཐོབ་
ནས་ཡོད། ། དེ་ནས་ཡབ་ཆེན་རྒྱལ་པོ་དང༌། ། ཡུམ་ཆེན་མ་སྲུ་འཁོར་དང་་་་
གཉིས། ། སྲིང་མོ་ ཨ་ སྨན་སྤྱང་ཁྲ་གསུམ། ། དུས་ད་ལོ་མཇལ་བ་བཀའ་དྲིན་་
ཆེ། །ང་ཡར་ཁམས་བྱང་ལ་བསྡད་པའི་དུས། །འགྲོས་ཝ་མོ་ལས་ཀྱང་ཞུམ་ཙམ་
བྱས། ། སྡོད་རི་བོང་བཞིན་དུ་ཙོག་ཙམ་བྱས། །ཡར་ཁམས་བྱང་གི་ས་ཆ་ལ། །
བྱང་གུ་ར་བྲག་གི་མར་གཤམ་ན། །སྟེང་ནས་མི་ཁྲག་ཆར་པ་བབས། ། བར་ནས་
རྣམ་ཤེས་བུ་ཡུག་འཚུབ། ། ས་གཞིར་རུས་པའི་གསས་མཁར་བརྩིགས། ། དེ་
འདྲའི་ཡུལ་ལ་བསྡད་པའི་དུས། ། དྲིན་ཕ་མ་གཉིས་དང་ཉེ་འཁོར་བཅས། །
ཉིན་རེར་བརྒྱ་རེ་དྲན་བཞིན་ཡོད། ། དྲན་ཡང་ཕན་པ་ཅི་ལ་ཡོད། ། རང་ཡུལ་
275



འདོམ་གང་ཡོད་ལ་དེ། ། དབང་ ཐང་བདུད་ཀྱིས་ཟིན་ནས་ཐལ། ། ལུས་གོས་
འཇམ་ཡོད་ནའི་རླུང་གིས་བརྡབ། །ལུས་ཚ་གཟེར་རྒྱ་ཁབ་ཟུག་ཟུག་རེད། །དེ་
རྗེས་མན་བཟའ་འབུམ་སྐྱིད་ཁོང་། ། ཁྲ་མོ་གླིང་ནས་ཁྱེར་ནས་བྱུང༌། ། ང་དེ་
ནས་བློ་བདེ་ཅུང་ཟད་བྱུང༌། ། མུན་པ་གསལ་བའི་སྐར་མ་མཐོང་། ། དམ་པའི་
ཆོས་ཤིག་བསྒྲུབ་དགོས་བསམ། ། སྐྱེས་བུ་ཆེན་པོར་དད་པ་བཞག ། དཀོན་
མཆོག་གསུམ་དེ་ཡིད་ལ་བསྒོམས། །དེ་ནས་སེང་ཆེན་བྱང་ལ་ཕེབས། །བདུད་
ལུག་ལྕགས་ཀྱི་རྨིག་པ་དེ། །བདུད་ཀླུ་བཙན་རྒྱལ་པོའི་བླ་གནས་རེད། །སྲུང་མི་
ཕྱིང་སྔོན་ང་རང་ཡིན། ། མ་བཞག་སྐྱེས་བུའི་ཕྱག་ལ་ཕུལ། ། དེ་ནས་རོང་ཡུལ་
ལོག་དགོས་བསམ། །ལོག་ན་ལུག་གིས་མི་གཏོང་འདུག ། བསྡད་ན་ཡུལ་དེར་
མི་ཆགས་འདུག ། དུས་མཐའ་མ་སེང་ཆེན་གེ་སར་གྱིས། །ཕོ་འདྲེ་རྒྱལ་པོར་
ཐོད་མདའ་སྤྲད། །ང་རོང་ཕྲུག་གེ་སར་ཆོས་བློན་བཀོད། ། ལས་འདི་ལས་སྐྱིད་
ཅིག་ཅི་ལ་ཡོད། ། ན་ནིང་མིན་པའི་གཞེས་ནིང་ལོ། ། གཞེས་དགུ་ནིང་ལོ་ཡི་
གནམ་ལོ་ལ། །སྐུ་སེང་ཆེན་རྒྱལ་བློན་འཁོར་དང་བཅས། ། ཤར་ནག་པོ་རྒྱ་ལ་
ཕེབས་ལེ་རེད། །རྒྱུ་སྲིན་མོ་འདུལ་བར་ལོ་གསུམ་འགྱངས། ། དུས་ད་ལོ་རོང་
ཡུལ་མཐིལ་ལ་སླེབས། ། དྲིན་ཕ་མ་གཉིས་ཀྱི་ཞལ་རས་མཇལ། ། དྲན་ཤེས་ན་
སེང་ཆེན་སྐུ་དྲིན་ཡིན། །ང་རང་ཡུལ་མི་སྡོད་གླིང་ལ་འགྲོ། །སྐུ་སེང་ཆེན་ཞབས་
ཕྱི་བསྒྲུབ་དགོས་ཡོད། ། ཨེ་རེད་ཡབ་ཡུམ་གཉིས་པོ་ལགས། ། ཡང་སྒོས་སྲིང་
མོའི་ཡིད་ལ་ཞོག །
ཅེས་ཟེར་ནས་ཕྱིང་སྔོན་གྱིས་ཡབ་ཡུམ་གཉིས་ལ་རྒྱ་ནག་པོ་ཡུལ་ནས་ཁྱེར་
ཡོང་བའི་ནོར་བུ་རིགས་མི་གཅིག་པ་སྣ་ཚོགས་དང༌། དར་དང་གོས་ཆེན།
ཇ་རིགས་མི་གཅིག་པ་སྣ་ཚོགས་སོགས་ཕུལ་བ་དང༌། སྲིང་མོ་ཨ་སྨན་སྤྱང་ཁྲ་
དེ་མིང་པོའི་སྐེ་ལ་འཐམས་ནས་དགའ་སྐྱིད་ཀྱི་མིག་ཆུ་ལོ་ཆར་འབབ་འབབ་ཀྱིས་
ཁྱེད་གླིང་དཀར་སྟོད་ལ་བྱོན་ཟེར་ན་ང་རང་མིང་སྲིང་མཇལ་ལུགས་གང་འདྲ་
ཡོད་ཟེར་ནས་སྲིང་མོས་གླུ་འདི་འདྲ་ཞིག་ཕུལ་སོང་། །
276



ཨོཾ་མ་ཎི་པདྨེ་ཧཱུྃ་ཧྲི གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་
ལུགས་རེད། ། གླུ་ཐེངས་གསུམ་ངག་གི་འགུགས་ལུགས་རེད། ། སྐྱབས་བསླུ་བ་
མེད་པའི་དཀོན་མཆོག་གསུམ། ། དཀོན་མཆོག་གསུམ་གྱིས་ཐུགས་རྗེས་་་་་་་
གཟིགས། ། གནས་མཆོག་ཁ་བ་དཀར་པོ་འདིར། ། ལྷ་ཕེབས་ནས་གཏན་གྱིས་
གཟིགས་པར་ཤོག ། ས་འདི་ས་ངོ་མ་ཤེས་ན། །ཕོ་བྲང་གཡུ་འབྲུག་གནམ་
རྫོང་རེད། ། ཚོམས་ཆེན་བཀྲ་ཤིས་གཡང་འཁྱིལ་རེད། ། ང་འདྲ་ང་ངོ་མ་ཤེས་
ན། །ཡབ་ཆེན་རོང་རྗེའི་སྲས་མོ་ལ། །ང་སྲས་མོ་ཨ་སྨན་སྤྱང་ཁྲ་ཟེར། །དེ་སྟེ་ང་
ལ་ཉན་རྒྱུ་ལ། །ངས་ཨ་ཕོ་སེང་ཕྲན་བསམ་བསམ་གྱིས། །ནམ་ཉིན་མཚན་མེད་
པར་གསོལ་བ་བཏབ། ། གསོལ་བ་སྨོན་ལམ་འགྲུབ་ནས་བྱུང་། ། བཏབ་ནས་
འབྲས་བུ་སྨིན་ནས་བྱུང་། །མངགས་པའི་བུ་རྟ་འབྱོར་ནས་བྱུང༌། །ལས་དེ་ལས་
སྐྱིད་ཅིག་ཅི་ལ་ཡོད། །ཁྱེད་ཨ་ཕོ་བྱང་ལ་བཞུགས་པའི་དུས། །བདུད་ཕོ་འདྲེ་ཁ་
ལ་མ་ཤོར་ལེ། ། ལྷ་དཀོན་མཆོག་གསུམ་གྱིས་མགོན་ལེ་རེད། ། ངེད་རོང་ཡུལ་
མཐིལ་ལ་གོ་ཚུལ་ལ། །འགའ་རེས་ཕྱིང་སྔོན་ཤི་གདའ་ཟེར། །འགའ་རེས་ཕྱིང་
སྔོན་ལུག་རྫི་ཟེར། ། ཐག་རིང་པོའི་གཏམ་དེ་རླུང་དང་འདྲ། །རླུང་ཟེར་སྒུག་
དང་མ་སྒུག་མེད། །མི་དངོས་པོ་ད་རེས་མཇལ་ནས་བྱུང་། ། སྐུ་སེང་ཆེན་དྲིན་
ལན་གང་འདྲ་འཇལ། །ཡིན་ཀྱང་སྐྱེས་བུ་རིན་པོ་ཆེ། ། ངའི་མིང་པོ་ཨ་ནུ་སེང་
ཕྲན་འདི། ། ལོ་གསུམ་རོང་ལ་བཞག་རོགས་མཛོད། ། དྲིན་ཕ་མ་མིང་སྲིང་་་་
འཁོར་དང་བཅས། ། སྙིང་གཏམ་བཤད་ནས་བསྡད་ན་བསམ། ། མ་བྱུང་ ཟླ་
དགུ་བཞག་རོགས་མཛོད། ཟླ་དགུ་ ཕར་ལ་མ་འགྱངས་ བར། ། ཤར་ གླིང་་་
དཀར་སྟོད་ལ་མངགས་ནས་ཡོང་། །དེ་སྟེ་གནའ་མིའི་གཏམ་དཔེ་ལ། ། རྫ་རག་
དཀར་འབྲོང་གི་ཕ་ཡུལ་རེད། ། འབྲོང་བྲེ་སེར་རྫ་ལ་ལོག་པའི་རྗེས། ། འབྲོང་
ཕྲུག་དེ་ལ་དེ་འཁོར་རེད། ། སྤང་དཀར་ཡག་ ཤྭ་བའི་ཕ་ཡུལ་རེད། ། ཤྭ་ཡུ་མོ་
སྤང་ལ་ལོག་པའི་རྗེས། །ཤེའུ་ཆུང་དེ་ལ་དེ་འཁོར་རེད། །ནགས་ཙན་དན་སྟག་
གི་ཕ་ཡུལ་རེད། ། སྟག་མོ་ནགས་ལ་ལོག་པའི་རྗེས། ། སྟག་ཕྲུག་དེ་ལ་དེ་འཁོར་
277



རེད། །བློན་ཕྱིང་སྔོན་སེང་ཆེན་ཆོས་བློན་རེད། ། སྐུ་སེང་ཆེན་གླིང་ལ་ལོག་པའི་
རྗེས། ། བློན་ཕྱིང་སྔོན་གླིང་ལ་ཡོང་ངེས་རེད། ། ཞུ་ ཕོད་མིན་ཏེ་དྲན་ཚུལ་་་་་
ཡིན། །
ཅེས་ཞུས་པའི་གླུ་དེ་ལྟར་ཕུལ་བ་དང་། སྐྱེས་བུ་ཆེན་པོ་ཁོང་ཞལ་འཛུམ་
ཙམ་གནང་སྟེ། འོ་ན་སྲས་མོ་ཨ་སྨན་སྤྱང་ཁྲ་ཁྱེད། བསམ་ཚུལ་དེ་འདྲ་ཡོང་
བ་ དངོས་ གནས་ རེད། ཡིན་ ཀྱང་ ཕྱིང་ སྔོན་ རང༌ ཡུལ་ བཞག་ ཐབས་ བྲལ།
ཡིན་པའི་ལོ་རྒྱུས་ཨེ་འདྲ་ཡིན་གསུངས་ནས་སྐྱེས་བུ་ཆེན་པོ་སངས་རྒྱས་གེ་སར་
གྱི་རོང་གི་འབངས་མི་སེར་དང་བཅས་པར་གླུ་འདི་སྐད་ཅིག་ཕུལ་སོང་། །
ཨོཾ་མ་ཎི་པདྨེ་ཧཱུྃ་ཧྲི གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་
ལུགས་རེད། ། གླུ་ཐེངས་གསུམ་ངག་གི་འགུགས་ལུགས་རེད། ། དུས་དེ་རིང་ལྷ་
ཞིག་འབོད་ལེ་འདི། ། ལྷ་ཡར་མཁྱེན་ཚངས་པ་དཀར་པོ་མཁྱེན། །བར་མཁྱེན་
གཉན་ཆེན་སྐུ་ལྷ་མཁྱེན། ། ལྷ་མར་མཁྱེན་ཀླུ་རྒྱལ་གཙུག་ན་མཁྱེན། ། དཔའ་
དགྲ་ལྷ་ཝེར་མས་ཁ་འཛིན་མཛོད། ། ས་འདི་དང་ས་ངོ་མ་ཤེས་ན། ། ཕོ་བྲང་
གཡུ་འབྲུག་གནམ་རྫོང་གི། ། ཚོམས་ཆེན་བཀྲ་ཤིས་གཡང་འཁྱིལ་ཟེར། ། ང་
འདྲ་ང་ངོ་མ་ཤེས་ན། །མི་ང་འདྲ་རྩ་བ་བཤད་པས་ན། །ཚེ་སྔ་མོ་སྔར་གྱི་དུས་
ཚོད་ལ། །རྨ་སྨད་གཡུ་ལུང་སུམ་མདོ་ནས། །དཔོན་ཆུང་ཇོ་རུ་ཁྲམ་པ་ཟེར། །
སྦེ་ཨབ་ར་གཉིས་ཀྱི་སྟག་འཐུལ་བྱས། ། སྦེ་ཨབ་ར་མ་བསད་ཀ་མེད་ལ། །ངེད་
མ་བུ་གཉིས་ཀྱི་ཁ་ཟས་རེད། །མ་འགོག་མོས་གྲོ་མ་རི་ནས་བཀོག ། གྲོ་མ་རག་
ན་ཟས་ཡོད་རེད། ། གྲོ་མ་མ་རག་ཟས་མེད་རེད། ། ས་དེ་འདྲ་ཞིག་ལ་འཚར་ལེ་
ཡིན། །བཅོ་ལྔ་ལོ་ངོ་གསར་བའི་དུས། ། ལྷ་གོང་མས་མ་བཞག་གེ་སར་ཕབ། །
གླིང་སྐྱེས་བུས་མ་བཞག་རྐྱང་རྒོད་ ཕབ། ། ང་རང་མི་རྟ་གཉིས་པོ་དེ། ། ཡར་
ཁམས་བྱང་མའི་ཡུལ་ལ་སོང་། །ཡར་ཁམས་བྱང་མའི་ལམ་རྒྱུད་ལ། ། ལམ་འདྲེ་
བཞི་བཅུ་ཞེ་དགུ་གདའ། ། མ་བརྟུལ་བསམ་པ་གཅིག་ཀྱང་མེད། ། ཡར་ཁམས་
བྱང་ལ་སླེབས་པའི་རྗེས། །བྱང་ཕྱི་པའི་ཨ་སྟག་ཀླུ་མོ་གཅིག ། རོང་ཕྲུག་ཨ་ནུ་
278



ཕྱིང་སྔོན་གཉིས། །དཀར་ཚོགས་སྐྱོང་བའི་མི་གཉིས་ཟེར། ། གྲུབ་ཆེན་བརྒྱད་
ཅུའི་ཁོངས་གཏོགས་ རེད། ། དེ་ སྟེ་ ཕྱིང་སྔོན་ངེད་གཉིས་ཀྱིས། ། བདུད་ལུག་
ལྕགས་ཀྱི་རྨིག་པ་བསད། ། ཕོ་འདྲེའི་བླ་གནས་དེ་ནས་བརྟུལ། །ཕོ་འདྲེ ར་
ཐོད་མདའ་སྤྲད་དང་ཕན། །རོང་ཕྲུག་ཨ་ནུ་ཕྱིང་སྔོན་དེ། ། སྟོབས་སྐྱེས་བུ་ང་ཡི་
གསོལ་དཔོན་བྱས། །བྱང་མན་བཟས་དུག་ཆུ་དྲངས་པའི་རྗེས། ། ང་སྐྱེས་བུ་ལོ་
གསུམ་འཇའ་ལེ་ཡིན། །ནམ་ཉིན་མཚན་མེད་པར་ཁོང་གིས་བསྲུངས། ། ཕོ་དེ་
འདྲ་འཛམ་གླིང་དོན་རྒྱུ་མེད། ། དེ་སྐབས་ཧོར་དམག་གླིང་ལ་བབས། ། དཔའ་
རྟུལ་མང་པོ་འདས་གྲོངས་ཤོར། །ཇ་མཁར་སྨུག་པོ་རྩ་བ་བསློགས། ། ལྷ་མཁར་
ལྡན་པ་རྩེ་ནས་བཤིགས། །སེང་ལྕམ་འབྲུག་མོ་ཧོར་པས་འཕྲོག ། གཏེར་ཟོག་
ནོར་བུ་ཧོར་ལ་ཁྱེར། །དུང་གི་སྤྱན་རས་གཟིགས་དབང་གཅིག ། གསེར་གྱི་
ཤཱཀྱ་ཐུབ་པ་གཉིས། ། བྱུ་རུའི་ཚེ་དཔག་མེད་མགོན་གསུམ། །གཡུ་ཡི་སྒྲོལ་མ་
གསུང་འབྱོན་བཞི། །བྱུ་རུའི་རྟ་མགྲིན་དམར་པོ་ལྔ། ། ལྕགས་ཀྱི་ཕྱག་ན་རྡོ་རྗེ་
དྲུག ། རིགས་དྲུག་འདྲེན་པའི་ལྷ་སྐུ་དེ། །ཧོར་འབུམ་པའི་སྐྱག་ཚང་འོག་ལ་
མནན། །གསེར་འབུམ་དུམ་པ་བཅུ་གཉིས་དེ། ། ཐབ་ནག་ནག་པོའི་དོང་ནང་
བཅུག ། ཕོ་ཧོར་བདུད་ཁོ་ཡིས་བྱས་ནས་གདའ། ། དེ་ནས་ལྷ་བྱ་ཁྲུང་ཁྲུང་
གསུམ། །འབྲུག་མོས་བང་ཆེན་མངགས་ནས་གདའ། ། ང་གེ་སར་འཇའ་ནས་
བསྡད་པ་མཐོང་། །དེ་ནས་ཁྲུང་ཁྲུང་སྤུན་གསུམ་གྱིས། །ལུང་ཆེན་དགུ་ཡི་ཆུ་སྣ་
དགུ། །ལུང་ཆེན་ལྔ་ཡི་སྨན་སྣ་དགུ། །པདྨ་འབྱུང་གནས་ཁྲུས་ཆུ་དང་། །འཆི་
མེད་ཚེ་ཡི་བདུད་རྩི་སོགས། ། ལྷ་བྱ་གསུམ་གྱིས་ཁྱེར་ནས་བྱུང་། །ངའི་ལུས་ལ་
གཏོར་བཞིན་ཞལ་ལ་ཕུལ། ། མིད་ པ་དཀར་ནག་ ཡལ་ཙམ་ལ། ། དུག་སྦྲུལ་་་
དཀར་ནག་གསུམ་ཙམ་སྐྱུགས། །དེ་སྐབས་བློན་ཆེན་ཕྱིང་སྔོན་གྱིས། ། སྟོབས་
རྒྱལ་པོ་ང་ཡི་ཞབས་ཕྱི་བྱས། ། དྲིན་ཕ་མ་འདྲ་ལེ་བྱམས་སྐྱོང་བྱས། ། དེ་ནས་
ཕྱིང་སྔོན་ངེད་གཉིས་ཀྱིས། །བྱང་སྡེ་ཁྲ་མོ་ཆོས་ལ་བསྒྱུར། །བདུད་བློན་མང་པོ་
དམར་གསོད་བཏང༌། །བདུད་ཡུལ་མཆོད་རྟེན་བརྒྱ་ཙམ་བཞེངས། །བདུད་མི་
279



ཐམས་ཅད་བྲན་དུ་བཀོད། །བྱང་དཔའ་མོ་བདུད་ཀྱི་འགོ་འཛིན་བཞག །
ཕྱིང་སྔོན་ངེད་གཉིས་གླིང་ལ་ལོག ། དེ་ནས་བློན་ཆེན་ཕྱིང་སྔོན་ཁོང་། ། བལྟ་
བའི་མིག་གི་ཨ་འབྲས་ཡིན། ། སོ་དཀར་སུམ་ཅུའི་སྐྱེ་གནས་ཡིན། ། བློན་ཕྱིང་
སྔོན་རོང་ལ་བཞག་ཐབས་མེད། ། ཇ་དཀར་ཡོལ་གང་རེ་འཐུང་ཚེ་ལ། ། བློན་
ཕྱིང་སྔོན་ཟེར་ནས་འབོད་དགོས་ཡོད། ། ཞོགས་ཡར་ལངས་ཉལ་ས་མ་བསྡུས་
གོང་། ། བློན་ཕྱིང་སྔོན་ཟེར་ནས་འབོད་དགོས་ཡོད། ། དགོང་མར་ཉལ་ཕྱི་གོས་
ཕུད་ཁ་ལ། ། བློན་ཕྱིང་སྔོན་ཟེར་ནས་འབོད་དགོས་ཡོད། ། དེ་ལས་ཡབ་ཡུམ་
འཁོར་དང་བཅས། ། ཤར་གླིང་དཀར་སྟོད་ལ་གདན་ནས་འགྲོ། ། ཕ་མའི་དྲིན་
ལན་ག་ལེར་འཇལ། །སྲས་མོ་ཨ་སྨན་སྤྱང་ཁྲ་ཁྱེད། །ད་ལོ་མོ་ལོ་རྩེ་ལྔ་ཟེར། །སྐྱ་
ལོའི་སྣང་སྲས་གཡུ་སྟག་ལ། ། ཚེ་གཅིག་གི་ཇ་མ་བྱེད་རྒྱུ་གྱིས། ། ང་སྐྱེས་བུའི་
བསམ་ཚུལ་དེ་འདྲ་ཡིན། ། །
ཅེས་གསུངས་པ་དང༌། སྲས་མོ་ཨ་སྨན་སྤྱང་ཁྲ་དེ་དགའ་སྐྱིད་ཡིད་དུ་
འཛོམས་ནས་དྲིན་ཕ་མ་གླིང་དཀར་སྟོད་ལ་གདན། །ང་ཡང་གླིང་ལ་མནའ་མ་
འཁྲིད་རྒྱུ་བཀའ་གནང་བས། ལས་དེ་ལས་བཟང་ཞིག་གང་ནས་ཡོང་བསམ་
བཞིན་ཕར་བལྟ་ཚུར་བལྟ་བྱས་ནས་སྡོད་སྐབས། རོང་རྗེ་རྒྱལ་པོས་མཛོད་
དར་དཀར་དམར་ཡུག་ལྔ་ཡི་སྣེ་ནས་དྲངས། དར་དང་གོས་ཆེན། ནོར་བུ་
རིགས་ཆས་བསམ་གྱིས་མི་ཁྱབ་པ། རྟ་ནོར་ལུག་གསུམ་སོགས་སྐྱེས་བུར་ཕུལ་
ནས། རོང་གི་འབངས་མི་སེར་ཚང་མ་དབང་བསྐུར་དང་བྱིན་རླབས་ཞུ་བར་
ཁྲིད་དེ་རོང་རྗེ་རྒྱལ་པོས་གླུ་ཞིག་ཕུལ་སོང་། ། །
ཨོཾ་མ་ཎི་པདྨེ་ཧཱུྃ་ཧྲི གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་
ལུགས་རེད། །གླུ་ཐེངས་གསུམ་ངག་གི་འགུགས་ལུགས་རེད། །སྐྱབས་ཆོས་དང་
སངས་རྒྱས་དགེ་འདུན་གསུམ། །གསོལ་བ་འདེབས་སོ་ཐུགས་རྗེས་གཟིགས། །
རིགས་དྲུག་ཆོས་ལ་འགྱུར་བར་ཤོག ། ས་འདི་དང་ས་ངོ་མ་ཤེས་ན། །རྫོང་མི་
འགྱུར་གཡུ་འབྲུག་གནམ་རྫོང་ཟེར། ། མི་ང་འདྲ་ང་ངོ་མ་ཤེས་ན། །རོང་རྗེ་ཉི་
280



མ་རྒྱལ་མཚན་ཟེར། །དུས་ད་རེས་སྐྱེས་བུ་གསན་རྒྱུ་ལ། །ཚེ་སྔ་མོ་སྔར་གྱི་དུས་
ཚོད་ལ། ། ལྷ་པདྨ་འབྱུང་གནས་འདི་རུ་བྱོན། །རོང་ཁ་བ་དཀར་པོའི་གནས་སྒོ་
ཕྱེ། ། རྗེ་རིགས་གསུམ་མགོན་པོའི་ལྷ་མཁར་བསྒྲུབས། །མ་རྡོ་རྗེ་ཕག་མོའི་གྲུབ་
མཁར་ཆགས། ། རྟ་འཕགས་ཡབ་ཡུམ་འཁོར་གྱིས་བསྐོར། །གཙུག་གི་ལྷ་ཁང་
བཅུ་གསུམ་བཞེངས། །གྲྭ་ཚང་སུམ་བརྒྱ་ཁ་ལོང་ཡོད། །དེ་རྗེས་རོང་གི་གནས་
ཡུལ་ འདིར། ། བཙན་མི་ནག་མདུང་འཁུར་ཟེར་ལེ་ཞིག ། གནས་འདིར་
སླེབས་ནས་ཕན་ཆོད་ལ། ། རི་འདི་ལ་གནས་བསྐོར་འགྲོ་ས་མེད། །བརྒྱ་ཡར་
འགྲོའི་ལམ་དེ་བཀག་ནས་ཡོད། ། སྟོང་མར་ཡོང་ལམ་དེ་བཀག་ནས་ཡོད། །
སློབ་དཔོན་པདྨས་གསུང་ཚུལ་ལ། ། སྐུ་སེང་ཆེན་རོང་ལ་ཕེབས་པའི་དུས། །
བཙན་མི་ནག་འདུལ་བའི་སྐལ་བབས་ཡོད། །དེས་མ་གཏོགས་བཙན་བདུད་མི་
འདུལ་གསུངས། །དེ་ཚོ་སྐྱེས་བུས་དགོངས་པ་བཞེས། །དེ་རིང་ཉི་མའི་གདོང་
གང་ལ། །སྐྱིད་ཀྱི་ཉི་མ་ཤར་ནས་བྱུང་། །ལོ་ཡག་སྦྲང་ཆར་བབས་ནས་བྱུང་། །
གསེར་གྱི་ཕ་བོང་སྒོ་ལ་འགྲིལ། །ང་མི་ཚེ་འདི་ཡི་འགོ་མཇུག་ལ། ། ལས་དེ་
འདྲ་ཡོང་བསམ་ཡིད་ལ་མེད། །སྲས་མོ་ཨ་སྨན་སྤྱང་ཁྲ་འདི། །སྐྱ་ལོར་མནའ་མ་
བསྟེར་དང་གཅིག ། རྒན་རྒོན་གླིང་ལ་འཁྲིད་དང་གཉིས། ། ཕ་མ་བུ་ཕྲུག་
མཉམ་འཛོམས་གསུམ། ། ལས་དེ་ལས་བཟང་ཞིག་མི་སྲིད་དེ། ། རོང་གི་སྡེ་ཚོ་
མང་པོ་ལ། །འགོ་དཔོན་མེད་ན་ཅི་འདྲ་བྱེད། །མི་རྒན་ང་ཡི་བསམ་ཚུལ་ལ། །
མཐིང་རྗེ་ སྟག་རྒོད་རྔམས་བཙན་དེ། ། རོང་ཡུལ་འགོ་དཔོན་བཞག་རོགས་་་
མཛོད། ། རང་སྡེ་རང་གིས་སྐྱོང་ངེས་ཡིན། ། དེ་ཚོ་སྐྱེས་བུས་དགོངས་པ་་་་་
བཞེས། །ངས་དགྱེ་དགྱེ་དགྱེ་ལ་ཕྱག་གསུམ་འབུལ། ། སྔོན་མའི་སྡིག་པ་འདག་
པར་ཤོག ། དགྱེ་མ་སྒུར་ལ་ཕྱག་གསུམ་འབུལ། །ད་གང་སྐྱོན་ཆག་སེལ་བར་
ཤོག ། སྒུར་སྒུར་སྒུར་ལ་ཕྱག་གསུམ་འབུལ། །ཕྱི་མའི་ལམ་སྣ་འདྲེན་པར་ཤོག
རོང་སྡེ་བདེ་ལ་འཁོད་པར་ཤོག ། རྗེ་སེང་ཆེན་ཐུགས་ལ་དེ་ལྟར་ཞོག །
ཅེས་ཞུས་པའི་གླུ་དེ་ལྟར་ཕུལ་བ་དང༌། སྐྱེས་བུས་མཐིང་རྗེ་སྟག་རྒོད་
281



རྔམས་ བཙན་ དེ་ རོང༌ ཡུལ་ གྱི་ འགོ་ དཔོན་ དུ་ ལོས་ བཞག་ གསུངས་ ཤིང༌།
འབངས་མི་སེར་ཚང་མར་དབང་བསྐུར་བྱིན་རླབས་ཡང་དག་པ་ཞིག་གནང་
ཐོན་པ་དང༌། སྐྱེས་བུས་ད་ནི་རོང་རྗེ་རྒྱལ་པོས་ཟེར་བའི་བཙན་མི་ནག་་་་
མདུང་འཁུར་ཟེར་བ་དེ་འདུལ་བའི་སྐལ་བབས་སུ་ལ་ཡོད་མེད་ངས་གསལ་པོ་
ཞིག་ཤེས་མ་ཐལ། སྔོན་ལ་ལྷ་དཀོན་མཆོག་གསུམ་ལ་བཀའ་འདྲི་ཞིག་ཞུ་ན་མ་
གཏོགས་མི་ཡོང་གསུངས། །
དེ་ནུབ་ནམ་ཕར་གསལ་ཕར་ལ་མི་གསལ། ཚུར་གསལ་ཚུར་ལ་མ་་་
གསལ། དབུ་རི་བོར་གསལ་ཞུ་མ་གྱོན། དམའ་རྒྱ་མཚོར་གསལ་ཐིག་མ་ཕོག
དགུང་སྐར་ཚོགས་ཀྱི་གྲལ་ ར་མ་འཐོར་ པའི་ སྐབས། ནམ་མཁའ་སྤྲིན་གྱི་་་
གཞལ་ཡས་ནས་མ་ནེ་ནེ་གནམ་སྨན་དཀར་མོ་ཁོང་། སེང་སྒོ་མེད་གདན་སྐྱོང་
འོག་ལ་ཆིབས། གཡུ་འབྲུག་སྔོན་མོ་རྗེས་སུ་འབྲངས། ཕྱག་གཡོན་ནས་ཚེ་
བུམ་འཁྱིལ་ལེ་ལེ། ། གཡས་ནས་རབ་གནས་ཐར་ར་ར། ། ཞལ་ནས་མགུར་མ་
སིལ་ལེ་ལེ། ། རིགས་རྒྱུད་མཁའ་འགྲོ་འབུམ་གྱིས་བསྐོར་ཏེ་ཨ་ མ་གནམ་སྨན་
དཀར་མོས་སྐྱེས་བུར་ལུང་སྟོན་པའི་གླུ་ཐུང་ཐུང་ཞིག་ཕུལ་སོང༌། །
ཨོཾ་མ་ཎི་པདྨེ་ཧཱུྃ་ཧྲི གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་
ལུགས་རེད། ། གླུ་ཐེངས་གསུམ་ངག་གི་འགུགས་ལུགས་རེད། ། དུས་དེ་རིང་ལྷ་
ཞིག་འབོད་ལེ་འདི། །གནས་དག་པའི་བདེ་ཆེན་ཞིང་ཁམས་ནས། ། མ་མཁའ་
སྤྱོད་ལྷ་མོས་ཐུགས་རྗེས་གཟིགས། །གནས་མཆོག་དབྱིངས་དབྱིངས་ཀྱི་ཕོ་བྲང་
ནས། ། མ་རྒྱུད་རྡོ་རྗེ་ཕག་མོ་ཁྱེད། ། ཐུགས་མ་གཡེངས་ཨ་མའི་གྲོགས་ལ་་་་་
བྱོན། ། གཡུ་ལོ་བཀོད་པའི་ཞིང་ཁམས་ནས། ། དུང་ལོ་འབར་བའི་གདན་སྟེང་
ནས། ། ཐོག་གསེར་ལོ་བརྩེགས་པའི་ཁྲི་སྟེང་ནས། ། མ་ཡུམ་ཆེན་སྒྲོལ་མ་དཀར་
སྔོན་རྣམས། །དེ་རིང་ཨ་མའི་གྲོགས་ལ་བྱོན། །ས་འདི་དང་ས་ངོ་མ་ཤེས་ན། །
རོང་ཁ་བ་དཀར་པོའི་གནས་ཡུལ་རེད། །རོང་རྗེ་རྒྱལ་པོའི་ས་ཁོངས་རེད། །ང་
འདྲ་ང་ངོ་མ་ཤེས་ན། ། གནམ་རིམ་པ་བཅུ་གསུམ་ཡང་ སྟེང་ནས། ། ང་ཨ་མ་
282



གནམ་སྨན་དཀར་མོ་ཟེར། །དོ་ནུབ་ནུབ་ཀྱི་ཉི་མ་ལ། །སྐུ་འཛམ་གླིང་སེང་ཆེན་
རིན་པོ་ཆེ། །ཐུགས་མར་ལ་མ་གཟིམ་ཡར་ལ་གསོན། །གསོན་དང་ཞུ་རྒྱུ་འགའ་
རེ་ཡོད། ། གླིང་དཔའ་རྟུལ་རང་ཡུལ་ལོག་ས་ལ། ། སྟག་རོང་དཔོན་པོ་ཁྲོ་ཐུང་
གཅིག ། རོང་ཕྲུག་ཨ་ནུ་ཕྱིང་སྔོན་གཉིས། ། གླིང་དཔའ་རོང་ཡུལ་མཐིལ་ལ་
ཁྲིད། ། འདི་སྡུག་པ་མ་ཡིན་བཟང་བ་ཡིན། ། རོང་བཙན་ཁ་བ་དཀར་པོ་་་་
འདི། །ལུག་གི་གནམ་ལོར་གནས་སྒོ་ཕྱེ། །གནས་འདི་ལ་བསྐོར་ཕྱག་བྱེད་ཀྱང་
ན། ། ཚེ་གཅིག་གི་སྡིག་པ་དག་ལེ་ཡིན། ། གནས་རབ་བརྒྱ་ཡི་གཙོ་བོ་ཡིན། །
ཡིན་ན་སྐྱེས་བུ་རིན་པོ་ཆེ། ། ལྷོ་འཛམ་བུ་གླིང་གི་མངའ་ཞབས་ལ། ། གནས་རྩ་
ཆེན་གནས་རི་འགའ་ཤས་ཡོད། ། ཤར་རྒྱ་ནག་རི་བོ་རྩེ་ལྔ་གཅིག ། རོང་
བཙན་ཁ་བ་དཀར་པོ་གཉིས། །པད་མ་ཤེལ་རིའི་བྲག་དཀར་གསུམ། །གནས་
མཆོག་ཀོང་པོའི་དེ་མོ་བཞི། །གནས་ཙ་རི་བྲག་དཀར་ཤེལ་རི་ལྔ། ། སྟོད་ལ་དག་
གངས་རི་ཏི་སེ་དྲུག ། ལྷོ་འཛམ་གླིང་གནས་ཆེན་དྲུག་པོ་ཡིན། ། དེའི་ནང་
ནས་ཁ་བ་དཀར་པོ་འདིར། ། བཙན་བདུད་མི་ནག་མདུང་འཁུར་གྱིས། ། རྟ་
ནག་རི་བོ་ཙམ་ཞིག་བཞོན། ། མི་ནག་ཐང་སྟོང་འདྲ་ཞིག་བྱས། ། འདིར་
བསྐོར་ཕྱག་མི་གཅིག་གཏོང་ལེ་མིན། ། དུས་ ད་རེས་ མི་ནག་འདུལ་དགོས་་་་་
ཡོད། ། ཧོར་དཔའ་བཟང་བཤན་པ་རྨེ་རུ་འདི། །གཤིན་རྗེ་དམར་པོའི་སྤྲུལ་པ་
ཡིན། །ཧོར་བཤན་པར་མ་གཏོགས་འདུལ་སྐལ་མེད། ། ཁྱེད་སྐྱེས་བུ་བྱོན་ཀྱང་
ཕན་ལེ་མིན། ། ཧོར་དཔའ་བཟང་བཤན་ པ་ རྒྱལ་པོ་ལ། ། དཔུང་རོགས་མི་་
གཅིག་གཏོང་རྒྱུ་མེད། ། བཏང་ན་རང་སྲོག་ཕུང་ངེས་ཡིན། ། ཧོར་དཔའ་་་་
བཟང་སྐུ་གཅིག་བྱོན་པས་ན། ། གནམ་ལྕགས་རྡོ་རྗེའི་ལས་གོས་དེ། ། བཤན་
པའི་ལུས་ལ་ཚང་ནས་ཡོད། ། གནམ་ལྕགས་ཤེལ་གྱི་སྟ་གྲི་དེ། ། ཕོ་བཤན་པ་མ་
གཏོགས་ཡོད་ལེ་མིན། ། བཙན་ནག་པོ་གསོད་པའི་ལག་ཆ་ཡིན། ། དཔའ་་་་
བཟང་བཤན་པ་རྒྱལ་པོ་ལ། ། མདུང་མོས་རྨས་སྐྱོན་བྱུང་ཀྱང་ན། །ལྷ་ཡི་ཨ་ཁུ་
འདྲེན་མྱི་གཅིག །བར་གཉན་གྱི་སྨན་པ་ལྷུན་འགྲུབ་གཉིས། །འོག་ཀླུ་ཡི་སྨན་
283



པ་སྤྲིན་དཀར་གསུམ། །སྨན་པ་གསུམ་གྱིས་བཅོས་ནས་ཡོང་། །ལྷ་བླ་མ་གསུམ་
གྱི་དབང་བསྐུར་ཡོད། ། ལྷ་ཚེ་དཔག་མེད་ཀྱི་ཚེ་དབང་ཡོད། ། སྐུ་འདས་གྲོངས་
མི་ཡོང་ཁས་ལེན་བྱེད། །ཚེ་དཔག་མེད་ཀྱི་ཚེ་རིལ་གཅིག །ཟག་མེད་བདུད་
རྩི་ཏིལ་སྔོ་གཉིས། །སྐྱེས་བུ་ཁྱེད་ཀྱི་ཕྱག་ལ་འབུལ། །ཧོར་བཤན་པའི་ཞལ་ལ་
འཕྲོད་པར་གྱིས། ། ད་ནི་སྐྱེས་བུ་རིན་པོ་ཆེ། །ནག་པོ་རྒྱ་སྡེ་ཆོས་ལ་བཀོད། །
བཙུག་མོའི་རོ་རུལ་མེ་ལ་བསྲེགས། ། རྒྱ་ཁྲིམས་ཆེན་ཁྲིམས་ དབང་ལོན་ལེ་་་
ཡིན། ། དར་གོས་ཆེན་འཛམ་གླིང་ཁྱབ་ལེ་ཡིན། ། རྒྱ་བོད་ཉི་ཟླ་ཟུང་འབྲེལ་་
ཡིན། ། སངས་རྒྱས་བསྟན་པ་ཚུགས་ལེ་ཡིན། །ལས་དེ་ལས་བཟང་ཞིག་གཅིག་
ཀྱང་མེད། ། རོང་བཙན་གནས་སྒོ་ཕྱེ་དང་ཕན། །ཁྲ་མོ་གླིང་ལ་ལོག་རྒྱུ་གྱིས། །
སྐྱེས་བུའི་ཐུགས་ལ་དེ་ལྟར་ཞོག །དབུ་ཚུར་ལ་སྒུར་དང་དབང་ཞིག་བསྐུར། །
ཞལ་ཡར་ལ་ཁྱོག་དང་བདུད་རྩི་འདྲེན། ། །
ཅེས་ གསུངས་ ནས་ ནམ་ མཁར་ འཇའ་ ཡལ་ བ་ ལྟར་ མི་ སྣང་ བར་ གྱུར།
ནམ་ལངས་བ་དང་རོང་གི་འབངས་མི་སེར་ཚང་མ་སྐྱེས་བུ་ཆེན་པོར་འབུལ་
མཇལ་དུ་བཅར་བ་དང་། རོང་རྗེས་ད་ནི་བཙན་དེ་འདུལ་བའི་སྐལ་བབས་ཨེ་
ཡོད་ཅེས་སྐྱེས་བུར་ཡང་ཡང་ཞུས་པས། སྐྱེས་བུས་ད་ནི་བཙན་དེ་འདུལ་བའི་
སྐལ་བབས་ལོ་རྒྱུས་ཨེ་འདྲ་ཡིན་ཟེར་ཏེ་སྤྱན་དེ་བཤན་པར་གཟིགས་ནས་གླུ་ཞིག་
ཕུལ་སོང་། །
ཨོཾ་མ་ཎི་པདྨེ་ཧཱུྃ་ཧྲི གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་
ལུགས་རེད། །དུས་དེ་རིང་ལྷ་ཞིག་འབོད་ལ་འདི། ། ལྷ་ཆོས་སྐུ་ལོངས་སྐུ་སྤྲུལ་སྐུ་
གསུམ། །བྱིན་རླབས་ཅན་གྱི་ལྷ་གསུམ་མཁྱེན། །མཁྱེན་གཟིགས་ཨ་ཕོའི་གླུ་སྣ་
དྲོངས། ། ས་འདི་དང་ས་ངོ་མ་ཤེས་ན། ། རོང་ཁ་བ་དཀར་པོའི་མར་གཤམ་
གྱི། ། རོང་ཡུལ་མཐིལ་ཐང་ཁྲ་མོ་ཟེར། ། ཕོ་ང་འདྲ་ང་ངོ་མ་ཤེས་ན། ། མི་ང་འདྲ་
རྩ་བ་བཤད་པས་ན། །སྔ་དྲོ་གསོད་པའི་བཤན་པ་ཡིན། ། ཕྱི་དྲོ་འདྲེན་པའི་བླ་
མ་ཡིན། ། སངས་རྒྱས་སྟོང་གིས་མངགས་ལེ་ཡིན། ། རྒྱ་བོད་གཉིས་ཀྱི་ནོར་་
284



བདག་ཡིན། ། གནམ་ས་གཉིས་ཀྱི་ཀ་བ་ཡིན། ། བོད་ཁ་བ་ཅན་གྱི་ལྷ་ སྐལ་་་་
ཡིན། །དེ་སྟེ་ང་ལ་ཉན་རྒྱུ་ལ། ། རོང་ཁ་བ་དཀར་པོའི་གནས་རི་འདི། །སྤྱན་
རས་གཟིགས་ཀྱི་ཕོ་བྲང་ཡིན། ། རིགས་གསུམ་མགོན་པོའི་གནས་ཡུལ་ཡིན། །
གནས་འདི་ལ་བྱིན་རླབས་ཆེ་ཀྱང་སྟེ། །འདྲེ་ནག་པོས་བཙན་བཟུང་བྱས་དང་
ཕན། །གནས་འདིར་བསྐོར་ཕྱག་མི་ཐར་ཟེར། བཙན་མི་ནག་མདུང་འཁུར་
ཟེར་ལེ་དེ། ། སྡུག་བདེ་མོ་ཞིག་གིས་མི་ཐུབ་གསུང་། །ང་མདང་སུམ་ཉལ་བའི་
གཉིད་ལམ་ལ། ། ཨ་ མ་གནམ་ནེས་ གསུང་ཚུལ་ལ། ། བཙན་མི་ནག་མདུང་་་་
འཁུར་ཟེར་བ་དེ། ། དཔོན་གེ་སར་བྱོན་ནའི་མི་འཐུལ་གསུངས། ། དགྲ་ཁོ་ཡི་
གདོང་ལེན་འགྲོ་མི་ལ། །དཔོན་གེ་སར་ང་ལས་ལྷག་ལེ་གཅིག ། དཔོན་ལ་
རྣམ་དཀར་ཆེ་ལེ་གཉིས། ། ཆོས་ལ་དད་གུས་ཆེ་ལེ་གསུམ། །དེ་གསུམ་འཛོམས་
པའི་བུ་ཞིག་དགོས། །གཤིན་རྗེ་དམར་པོའི་སྤྲུལ་པ་དགོས། །ཕོ་དེ་འདྲ་གླིང་ལ་
ཡོད་ཟེར་ན། །མི་ནག་མདུང་གིས་མི་གནོད་གསུངས། །ཚེ་ལ་བར་ཆད་མི་ཡོང་
ལེ། །གནམ་ནེ་དཀར་མོའི་ཁ་འཛིན་ཡོད། ། ལྷ་གོང་མའི་དཔུང་རོགས་མང་པོ་
ཡོད། ། བཙན་མི་ནག་འདུལ་མི་འཕྲུལ་བློན་དེ། ། གླིང་དཔའ་རྟུལ་ནང་ལ་ཨེ་
ཡོད་ཞེ། ། ཡོད་ན་རྟགས་མ་ངོམས་རན་ཐལ། །རྒྱ་གལ་སྲིད་དེ་འདྲ་མེད་ཟེར་
ན། ། རོང་ཁ་བ་དཀར་པོའི་གནས་རི་དེ། ། བཙན་མི་ནག་ཁོ་ཡིས་བཟུང་རྒྱུ་
རེད། །གཞན་མའི་བྱ་ཐབས་ཡོད་ལེ་མིན། །གླིང་དཔའ་རྟུལ་ཐུགས་ལ་དེ་ལྟར་
ཞོག ། །
ཅེས་གསུངས་པའི་གླུ་དེ་ལྟར་ཕུལ་བ་དང་། ཧོར་དཔའ་བཟང་བཤན་
པ་རྒྱལ་པོའི་བསམ་པར། དེ་རིང་སྐྱེས་བུས་སྤྱན་ང་ལ་གཟིགས་ཤིང་གླུ་ཞིག་
ལངས། ། བཙན་མི་ནག་མདུང་འཁུར་འདུལ་མི་ལ། གཤིན་རྗེ་དམར་པོའི་
སྤྲུལ་པ་ཞིག་དགོས་ཟེར་བ་དེར་བལྟས་ན། བཙན་བདུད་དེ་ངའི་ལག་ཏུ་འགྲོ་
བའི་སྐལ་བབས་ཤིག་ཡོད་པ་འདྲ་བསམས་ཏེ། དཔའ་བཟང་བཤན་པ་རྒྱལ་
པོ་དེ་སྟག་གདན་གྱི་སྟེང་ནས་ཧོར་འདུག་ཙམ་ཞིག་མཛད་དེ་གླུ་འདི་སྐད་ཅིག་
285



ཕུལ་སོང་། །
ཨོཾ་མ་ཎི་པདྨེ་ཧཱུྃ་ཧྲི གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་
ལུགས་རེད། ། གླུ་ཐེངས་གསུམ་ངག་གི་འགུགས་ལུགས་རེད། །དུས་དེ་རིང་ལྷ་
ཞིག་འབོད་ལ་འདི། ། ལྷ་གནམ་ཐེལ་བར་ཐེལ་ས་ཐེལ་གསུམ། ། ཕོ་རང་ཡུལ་
སྐྱེས་པའི་ཕོ་ལྷ་ཡིན། །དུས་དེ་རིང་དཔའ་བོའི་ཁ་འཛིན་མཛོད། ། དེ་ནས་ལྷ་
ཞིག་འབོད་ལེ་འདི། ། སྟེང་ནས་སངས་རྒྱས་བཟང་གསུམ་མཁྱེན། ། བར་ནས་
ཡི་དམ་ལྷ་ཚོགས་མཁྱེན། ། འོག་ནས་མཁའ་འགྲོ་ཆོས་སྐྱོང་མཁྱེན། ། དུས་དེ་
རིང་དཔའ་བོའི་ཁ་འཛིན་མཛོད། །ས་འདི་དང་ས་ངོ་མ་ཤེས་ན། ། རོང་ཁ་བ་
དཀར་པོའི་མར་གཤམ་རེད། ། ཤར་གངས་ལ་དཀར་པོའི་ནང་ཁུལ་རེད། །
རོང་ཡུལ་མཐིལ་ཐང་ཁྲ་མོ་ཟེར། །ང་འདྲ་ང་ངོ་མ་ཤེས་ན། ། ཧོར་ཨ་ཆེན་ཐང་
པ་གྲུ་བཞི་ནས། །རྫོང་བཙན་པོ་ཡར་ཟི་དཀར་མོའི་ནང་། ། ཕོ་རྒོད་བཤན་པ་
དམར་པོ་ཡིན། །གཤིན་རྗེ་དམར་པོའི་སྤྲུལ་པ་ཡིན། །གླིང་བཞིར་གྲགས་པའི་
བཤན་པ་ཡིན། ། མི་ གསོན་ པོ་ ཐར་བ་གཏོང་མ་མྱོང་། ། བསད་ཚད་ སྡིག་ལ་
འདྲེས་ནས་ཡོད། །ཚེ་སྔ་མོ་སྔར་གྱི་དུས་ཚོད་ལ། །རོང་ཆེན་ཚ་བའི་ཡུལ་ཕྱོགས་
སུ། །བཙན་མི་ནག་མདུང་འཁུར་ཟེར་ལེ་ཞིག ། རོང་ཚ་སྟོད་ཕྱོགས་ལ་ཡོད་
སྐད་གདའ། །གདོང་ཐུག་སླར་ནས་བྱུང་མྱོང་མེད། །ཡིན་ཀྱང་སྐྱེས་བུ་རིན་པོ་
ཆེ། ། དུས་ད་ལོ་གླིང་དམག་རོང་ལ་སླེབས། །རོང་ཆེན་གནས་སྒོ་ཁ་བ་འདི། །
བཙན་མི་ནག་ཁོ་ཡིས་བཀག་གདའ་ཟེར། ། རོང་ཁ་བ་གནས་སྒོ་མ་ཕྱེ་ན། །
རིགས་དྲུག་བསྐོར་ཕྱག་མ་ཡོང་གདའ། །བཙན་བདུད་ཆམ་ལ་མ་ཕབ་ན། །སྐུ་
སེང་ཆེན་འགྲོ་དོན་མ་བསྒྲུབ་གདའ། ། དེ་སྟེ་སྐྱེས་བུ་རིན་པོ་ཆེ། ། ལྷ་བླ་མས་
ཆོས་ཀྱིས་བཞག་པ་དགོས། ། གོང་དཔོན་པོས་ཁྲིམས་ཀྱིས་བཞག་པ་དགོས། །
ཕ་ཨ་ཁུས་གཏམ་གྱིས་བཞག་པ་དགོས། ། ཕོ་དཔའ་བོས་དགྲ་ཡིས་བཞག་པ་
དགོས། །སྨན་བུ་མོས་གནས་ཀྱིས་བཞག་པ་དགོས། ། དེ་འདྲའི་བཞག་པ་མ་
བྱུང་ན། །གླིང་དཔའ་རྟུལ་ཟེར་ནས་ཅི་ལ་ཕན། །ཨེ་རེད་སྐྱེས་བུ་རིན་པོ་ཆེ། །
286



དུས་དེ་རིང་ཉི་མའི་གདོང་གང་ལ། ། སྡིག་གཅོད་བཤན་པ་དམར་པོ་ངས། །
བཙན་མི་ནག་འདུལ་བར་འགྲོ་རྒྱུ་ཡིན་། ། མི་ང་ལ་སྐྱོན་ཆག་བྱུང་ན་ཡང༌། །
འགྱོད་པ་མེད་པའི་ལས་ཤིག་ཡིན། ། ན་ས་ཤི་ས་དུར་ས་གསུམ། ། གཤིན་རྗེའི་
ཁྲམ་ལ་གར་བཏབ་རེད། །ངས་དེ་རིང་བཙན་བདུད་མ་ཕབ་ན། །ཕོ་བཤན་པ་
ཟེར་ནས་ལོག་མི་ཡོང་། ། རྒྱ་གལ་སྲིད་བཤན་པ་མ་ལོག་ན། ། ཤི་དམྱལ་བར་མ་
གཏོང་སྐྱེས་བུ་མཁྱེན། །ཁ་ངན་པའི་གཏམ་ངན་མ་ཡིན་ཏེ། །ཤི་ས་གར་ཡིན་ཆ་
མི་རྟོགས། ། །
ཅེས་ཞུ་པའི་གླུ་དེ་ལྟར་ཕུལ་བ་དང་། དཔའ་རྟུལ་ཚང་མས་བཤན་པའི་
དཔུང་རོགས་ལ་ང་འགྲོ་ཁོ་འགྲོ་བྱས། སྐྱེས་བུས་བཙན་རྒོད་ཀྱི་གདོང་ལ་་
བཤན་པ་ཁེར་རྐྱང་མ་གཏོགས་གཞན་མི་གཅིག་འགྲིམ་ལེ་མིན། དེ་ལས་ངའི་
སྲུང་བ་རྡོ་རྗེའི་གོ་ཁྲབ་དེ་བཤན་པའི་ལུས་ལ་གཡོག་དགོས་གསུངས་ནས་གསང་
སྔགས་རྡོ་རྗེའི་གོ་ཁྲབ། སངས་རྒྱས་སྟོང་གི་དབུ་ལོ། མ་གྲུབ་པ་རྒྱལ་མོའི་ཚེ་
མདུད་བཅས་བཤན་པར་ཡང་ཡང་གནང་ཐོན་པ་དང་། བཤན་པས་་་་
དམར་ ཆུང་ ལ་ སྒ་སྲབ་ གདན་ སྟོད་ བྱས་ ནས་ འཁོར་ གསུམ་ ལུས་ ལ་ བསྐོར།
བཙན་བདུད་དྲག་ཏུ་ཁྲོས་འདྲ་ཞིག་བྱས་ནས་ཕེབས་ཙ་ན། རོང་ཁ་བ་དཀར་
པོའི་ཤིང་ནགས་སྡོང་སྒྲིག་གིས་མདོ་ལ་སླེབས། ལམ་གཉའ་འོག་གཉིས་སར་
རྟ་ཆེན་པོ་ཞིག་སོང་བའི་རྗེས་མཐོང་བ་དང་། བ ཤན་པས་ཀི་བཤར་གསུམ་
བརྒྱབ་པས་རི་ཀླུང་ ཐམས་ ཅད་འུར་གྱིས་ཁེངས་བ་དང༌། བཙན་མི་ནག་་
མདུང་འཁུར་དེ་རྟ་ནག་འབྲོང་རྒོང་འདྲ་ཞིག་འོག་ལ་བཞོན། མདུང་ནག་
གནམ་ ལ་ ཐུག་ འདྲ་ ཞིག་ ལག་ ཏུ་ འཁྱེར། ཁ་ རླུང༌ སྨུག་ པ་ འཚུབ་ འཚུབ།
མཆེ་བ་གངས་རི་རྩིགས་འདྲས་ཧོར་བཤན་པའི་མདུན་ལ་ཡོང་ནས་གཡས་ནས་
རྒྱ་སྟག་དམར་པོ་འཁྲིད། གཡོན་ནས་དོམ་ནག་སྨོན་པ་འཁྲིད། རྒྱབ་ནས་
དྲེད་མོ་མི་གཟན་འབྲངས་ནས་བཤན་པའི་གདོང་བཀག་ནས་སྟོང་འཇུག་མེད་
པའི་གླུ་ཞིག་ཕུལ་སོང་། །
287



ཨོཾ་མ་ཎི་པདྨེ་ཧཱུྃ་ཧྲི གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་
ལུགས་རེད། ། གླུ་ཐེངས་གསུམ་ངག་གི་འགུགས་ལུགས་རེད། །དུས་དེ་རིང་ལྷ་
ཞིག་འབོད་ལེ་འདི། ། བཙན་བདུད་གློག་དམར་དམར་པོ་མཁྱེན། །ས་འདི་
དང་ས་ངོ་མ་ཤེས་ན། །རོང་བཙན་ཁ་བའི་གནས་ཡུལ་རེད། ། ང་འདྲ་ང་ངོ་མ་
ཤེས་ན། ། བཙན་བདུད་མི་ནག་མདུང་འཁུར་ཟེར། ། ཁོ་རེ་ཉོན་དང་ ཕ་ཡི་་
བུ། ། ཁྱོད་མི་དམར་རྟ་དམར་སྐྱ་ལེབ་ཅན། ། འཕྲུ་དམར་པོ་གནམ་ལ་གཟེར་
འདྲ་གདའ། ། སྤྲིན་དམར་གནམ་ལས་ལངས་འདྲ་གདའ། ། ངོ་སྟོད་ཁྲག་ཆར་
བབས་ནས་གདའ། །ངོ་བར་ན་བུན་འཐུལ་ནས་གདའ། །ཁ་ནས་མེ་ལྕེ་ལྷང་སེ་
གདའ། ། སྣ་ནས་དུ་བ་འཕྱུར་བཞིན་གདའ། །ས་འདི་ན་ཡོང་དོན་ཅི་ཞིག་་
ཡིན། ། ཡུལ་གར་ཕྱོགས་ཞིག་ལ་འགྲོ་མི་ཡིན། ། སྒ་སྔ་རུ་བསྟད་ ས་ ཅི་འདྲ་་་
ཡིན། །ཕྱི་རུ་འཇོག་ས་ཅི་འདྲ་ཡིན། ། སྟོད་རྒྱ་གར་ཆོས་ལམ་འདི་ནས་མིན། །
སྨད་རྒྱ་ནག་ཁྲིམས་ལམ་འདི་ནས་མིན། ། བར་བལ་པོའི་ཚོང་ལམ་འདི་ནས་
མིན། ། ས་འདི་ན་ཡོང་དོན་ཅི་འདྲ་ཡིན། ། ཁྱོད་མི་གཅིག་རྟ་གཅིག་ཡོང་ལེ་
འདི། །སྲོག་ལ་ཉོ་ཚོང་བྱེད་མི་འདྲ། །ཚེ་རིང་ཐུང་འདོམ་ལ་འཇལ་མི་འདྲ། །
རྐྱེན་ཆག་སྒོས་རྒྱབ་ནས་འདེད་ལེ་འདྲ། །དེ་རིང་ཉི་མའི་གདོང་གང་ལ། །སྲོག་
དམར་ཐང་ལ་མ་ཕབ་ན། །ང་བཙན་བདུད་མིན་པའི་རྟགས་ལ་ཞོག ། ངའི་
ལག་ཏུ་བཟུང་བ་འི་མདུང་རིང་འདི། །གནམ་ལྕགས་འཕྲུལ་འཁོར་བཅོ་བརྒྱད་
ཟེར། ། དགྲ་ནག་པོ་འདུལ་བའི་ལག་ཆ་ཡིན། ། ད་རེས་དམར་པོ་ཁྱོད་ལ་་་་་་
ཡོད། །གོ་ན་རྣ་བའི་བུ་རམ་གྱིས། །མ་གོ་གླུ་ལ་སྐྱོར་རྒྱུ་མེད། །
ཅེས་ཟེར་ནས་གླུ་མཇུག་རྫོགས་པ་དང་། མདུང་ཤུབ་མྱུར་དུ་ཕུད་དེ་
བཤན་པར་ལན་གཅིག་བསྣུན་པས། ལྷ་ཀླུ་གཉན་གསུམ་གྱིས་མདུང་ཤུགས་
བླངས་ཀྱང་བཤན་པའི་ལག་གཡས་པའི་རྩིག་མར་མདུང་རྨས་ཅུང་ཙམ་བྱུང་།
ཧོར་གྱི་བཤན་པ་དམར་པོ་དེ་ངར་རྒོད་གཏིང་ནས་འཁྲུགས་ཏེ་གནམ་ལྕགས་
ཤེལ་གྱི་སྟ་གྲི་ནམ་མཁར་འཕྱར་ཏེ་དཔའ་གླུ་ཐུང་ཐུང་འདི་བླངས་སོ། །
288



ཨོཾ་མ་ཎི་པདྨེ་ཧཱུྃ་ཧྲི གླུ་ཨ་ལ་ཐ་ལ་ཐ་ལ་རེད། །ཐ་ལ་མོ་གླུ་ཡི་ལེན་
ལུགས་རེད། ། གླུ་ཐེངས་གསུམ་ངག་གི་འགུགས་ལུགས་རེད། །དུས་དེ་རིང་ལྷ་
ཞིག་འབོད་ལེ་འདི། ། ལྷ་ཆོས་སྐུ་ལོངས་སྐུ་སྤྲུལ་སྐུ་གསུམ། །བྱིན་རླབས་ཅན་གྱི་
ལྷ་གསུམ་མཁྱེན། །མཁྱེན་གཟིགས་དཔའ་བོའི་ཁ་འཛིན་མཛོད། །ས་འདི་དང་
ས་ངོ་མ་ཤེས་ན། ། རོང་ཁ་བ་དཀར་པོའི་གནས་ཡུལ་རེད། །ང་འདྲ་ང་ངོ་མ་
ཤེས་ན། ། ཨ་ཆེན་ཧོར་གྱི་རྒྱལ་ས་ནས། ། རག་དུག་མཁར་སྒོའི་མར་གཤམ་་
ནས། །ལྕོག་ལྷ་མཚར་རྩེ་མར་ནང་ནས། ། ཕུ་ལུང་རྡོ་རྗེ་བྲག་སྟེང་ནས། ། མཛོ་
མོ་རུ་རྫོང་མཁར་ནང་ནས། ། ཕ་སྡིག་པ་ར་ཙའི་བུ་རྒྱུད་དེ། ། ཧོར་སྡིག་གཅོད་
བཤན་པ་དམར་པོ་ཟེར། ། ལྷོ་འཛམ་བུ་གླིང་ལ་གྲགས་ལེ་ཡིན། ། དཔའ་ངར་
གཡུ་འབྲུག་ངར་ངར་ཡིན། ། ལྟག་མ་ཐོག་སེར་འབབ་འབབ་ཡིན། ། རེད་ཨེ་
གདའ་དེ་རིང་བལྟ་བས་ཆོག ། ངེད་གླིང་དཀར་ཁྲ་མོའི་འབུམ་དམག་འདི། །
ཤར་ནག་པོ་རྒྱ་ལ་བྱོན་ལེ་ཡིན། ། རྒྱ་ནག་པོའི་ཁྲིམས་གཡང་བླངས་ལེ་ཡིན། །
ལམ་ཞོར་རོང་ལ་སླེབས་ལེ་ཡིན། ། རོང་ཁ་བའི་གནས་ སྒོ་ཕྱེ་མི་ཡིན། ། ཁྱོད་
བཙན་བདུད་མི་ནག་མདུང་འཁུར་དེ། ། ཚེ་ཕྱི་མའི་ལམ་དུ་མངག་རྒྱུ་ཡིན། །དེ་
མངག་མི་དཔའ་བོ་ང་ལ་བབས། ། ང་བཤན་པ་རྒྱ་ནས་ལོག་དང་གཅིག །
ཁྱོད་ཚེ་ཟད་བཙན་བདུད་ཐུག་དང་གཉིས། །ད་མི་གསོད་ཐར་བ་ག་ལ་ཡོད། །
ངའི་ལག་ཏུ་བཟུང་བའི་སྟ་ཆེན་འདི། ། གནམ་ལྕགས་ཤེལ་གྱི་སྟ་གྲི་ཡིན། ། ལྷོ་
འཛམ་བུ་གླིང་གི་མངའ་ཞབས་ལ། །མཚོན་འདི་འདྲ་སླར་ནས་སྲིད་ལེ་མིན། །
མཚོན་འདི་ཡིས་བསད་པར་གྲངས་ཀ་མེད། །དུས་དེ་རིང་བཙན་བདུད་ཁྱོད་ལ་
ཡོད། ། མགོ་ཀླད་ཁྲིའི་སྟེང་ནས་གཡུགས་པའི་དུས། ། ཀླད་ཁྲི་དར་དཀར་ཡུག་
གཅིག་དེ། །དོག་མོ་ས་ལ་ཟག་རྒྱུ་རེད། ། དགྲ་ལྷ་ཝེར་མའི་ལྷ་ཚོགས་བཅས། །
དཔའ་ཟས་མྱུར་དུ་མཆོད་པར་ཕེབས། །བཙན་བདུད་འདུལ་བའི་རྟེན་འབྲེལ་
ཡིན། །
ཅེས་གསུངས་ནས་ སྟ་གྲི་ལན་གཅིག་གཡུགས་པས། བཙན་མི་ནག་་་་
289



མདུང་འཁུར་གྱི་མགོ་ཡར་ཐོད་ཀྱི་ལྕགས་རྨོག་ནམ་མཁའ་ཐོད་གཏུགས་དེ་གའུ་
ཁ་ཕྱེ་པ་ལྟར་ལུས་ཕྱེད་བཤགས་སུ་བཏང་ནས་འོག་རྟ་སྒ་དང་བཅས་པ་ལོགས་
གཉིས་སུ་བཞག་ནས་བཙན་བདུད་དེ་བསམ་བློ་གཏོང་ལོང་མེད་པར་བརྟུལ་
ཚར་བར་གདའ། །
དེ་ནས་འདན་མ་དང་འཇང་ཕྲུག་གཡུ་ལྷ་ཐོག་སྒྱུར་སོགས་གཅིག་ཤོར་
གཉིས་ ཤོར་ གྱིས་ ཡོང་ ནས། བཙན་ བདུད་ ཀྱི་ རོ་ དེ་ མེ་ ལ་ བསྲེགས་ པས།
དེའི་ཤུལ་དུ་ས་ནག་ནག་པོ་འདོམ་བཅོ་བརྒྱད་ཙམ་ཡོད་པ་ཞིག་ད་ལྟའང་འཇིག་
རྟེན་མི་རྣམས་ཀྱིས་རིག་རྒྱུ་ཡོད་པ་གནས་ཡོད་པ་མ་ཟད། བཙན་བདུད་ཀྱི་
ཁྲབ་རྨོག་འཁོར་གསུམ་སོགས་ས་འོག་ཏུ་མནན་ནས་དེའི་སྟེང་དུ་མཆོད་རྟེན་
ནག་པོ་རིམ་པ་དགུ་ཡོད་པ་ཞིག་བཞེངས། རོང་ཁ་བ་དཀར་པོའི་གནས་སྒོ་ཕྱེ་
ཐུབ་པ་བཅས་བྱུང་ཡང་། བཤན་པ་མདུང་རྨས་ཆེ་བས་ལྷ་ཡི་ཨ་ཁུ་འདྲེན་མྱི།
བར་གཉན་གྱི་ ཨ་ཁུ་ལྷ་རྒོད། འོག་ཀླུ་ཡི་ཨ་ཁུ་སྨན་རྒྱལ་གསུམ་གདན་ནས་
ཁོང་གསུམ་གྱིས་སྨན་བཅོས་ཡང་དག་མཛད། སྐྱེས་བུས་མ་ནེ་ནེས་གནང་
བའི་འཆི་མེད་ཚེ་ཡི་རིལ་བུ་དང༌། ཚེ་ཆུ་སོགས་བཤན་པར་དྲངས་ནས་བཤན་
པ་དེ་སྔར་ལྟར་ལུས་ནད་གང་ཡང་མེད་པར་བྱུང་བ་དང༌། སྐྱེས་བུས་རོང་
བཙན་ཁ་བ་དཀར་པོའི་གནས་རིར་ རབ་གནས་དང་བྱིན་རླབས་ཡང་དག་་་་
མཛད་པས་རོང་བཙན་ཁ་བ་དཀར་པོའི་གནས་རི་དེའང་བོད་ཀྱི་གནས་ཆེན་
བཅུ་དྲུག་གི་ནང་ནས་གཙོ་གནས་ཤིག་ཡིན་པར་གྲགས་སོ། ། ། །
290



ལེའུ་བཅོ་ལྔ་པ།
གླིང་དམག་དགའ་སྐྱིད་རང་ཡུལ་བྱོན། །
སྟོན་པ་རྒྱལ་མཚན་ཕེབས་བསུར་ཡོང་། །
དམག་དམངས་དགའ་སྟོན་བགྱིས་པའི་མཐར། །
དཔའ་རྟུལ་རང་གནས་སོ་སོར་གྱེས།
ཉི་མ་དེའི་ཚེ་ན་ཤར་གླིང་དཀར་སྟོད་ཀྱི་ས་ཆར་གླིང་དམག་རྣམས་རྒྱ་སྡེ་
དབང་དུ་འདུས་ནས་རྒྱལ་ཁའི་ངང་ཤར་ཕྱོགས་གླིང་ལ་འབྱོར་གྱི་ཡོད་ཅེས་ཆ་
དང་བང་ཆེན་རིམ་བཞིན་འབྱོར་བ་དང༌། དེ་མུར་སྒ་སྐྱ་ལོའི་སྟོན་པ་རྒྱལ་
མཚན། གདོང་བེར་རིའི་ཉི་མ་རྒྱལ་མཚན། མུ་ སྤྱང་རིན་ཆེན་དར་ལུ་་་
སོགས་གླིང་དམག་ཕེབས་བསུར་ཡོང་ནས་ཤར་སྟོང་རི་གནམ་ལ་བཙན་པོའི་ལ་
མགོར་སྒུག་སྡོད་བྱས་ནས་ཡོད་པ་དང༌། གླིང་དམག་རྣམས་དེར་འབྱོར་མ་
ཐག སྒ་སྐྱ་ལོའི་སྟོན་པ་རྒྱལ་མཚན་གྱིས་དར་དཀར་དམར་ཡུག་ལྔ་སྐུ་རྗེ་རྒྱལ་
བློན་རྣམས་ལ་སྒྲོན་ནས་གླུ་འདི་སྐད་ཅིག་ཕུལ་སོང༌། །
ཨོཾ་མ་ཎི་པདྨེ་ཧཱུྃ་ཧྲི གླུ་ཨ་ལ་ཐ་ལ་ཐལ་རེད། ། ཐ་ལ་མོ་གླུ་ཡི་ལེན་
ལུགས་རེད། ། གླུ་ཐེངས་གསུམ་ངག་གི་འགུགས་ལུགས་རེད། ། སྐྱབས་བླ་མ་ཡི་
དམ་དཀོན་མཆོག་གསུམ། ། གསོལ་བ་འདེབས་སོ་བྱིན་གྱིས་རློབས། ། ས་འདི་
དང་ས་བོ་མ་ཤེས་ན། ། གནམ་ལ་བཙན་པོའི་ལ་མགོ་རེད། ། མི་ང་འདྲ་ང་ངོ་མ་
ཤེས་ན། ། རྫོང་མི་འགྱུར་བྱུ་རུའི་སྟག་རྫོང་ནས། ། སྒ་སྐྱ་ལོ་སྟོན་པ་རྒྱལ་མཚན་
ཟེར། ། རྒྱལ་མཚན་ ཐོབ་པའི་མི་བཞིའི་ནང་། ། རྒས་པའི་མི་དེ་ང་རང་་་་་་
ཡིན། ། །ཤི་མི་བརྒྱ་ཡི་མཇུག་གུ་ཡིན། ། གསོན་མི་བརྒྱ་ཡི་སྔོན་མ་ཡིན། ། དུས་
དེ་རིང་སྐུ་རྗེ་རྒྱལ་བློན་རྣམས། ། སྐུ་གཟི་མདངས་འཁྱིལ་ལེ་མཇལ་ནས་བྱུང༌། །
291



it ir it in
ཁྱེད་རྒྱལ་བློན་རྒྱ་ལ་ལོ་གསུམ་འགོར། ། སྐུ་ལ་འོ་བརྒྱལ་ཅི་འདྲ་བྱུང་། ། བཙུན་
མོ་ཉི་མ་ཁྲི་སྐྱིད་ཀྱི། ། རོ་རུལ་མེ་ལ་མར་བསྲེགས་ནས། །སྐུ་སེང་ཆེན་འོ་བརྒྱལ་
ཅི་འདྲ་བྱུང༌། ། རྒྱ་ཡུལ་བདུད་བློན་ཁ་ཤས་དེ། ། བརྟུལ་མ་ཐུབ་སྐུ་ལས་ཅི་འདྲ་
བྱུང་། །རྒྱ་ཁྲིམས་དར་བུ་མོ་སྤུན་བདུན་ལ། ། གཏམ་རྒྱལ་ཁ་མ་ལོན་ཅི་འདྲ་
མྱང་། ། ཁྱེད་མི་ཆུང་འོ་བརྒྱལ་ཨེ་བྱུང་ལགས། ། རྒྱ་རྗེ་རྒྱལ་པོས་གཙོས་ཟིན་
པའི། ། རྒྱ་ཡི་མི་ཆེན་མང་པོ་དེས། །མགོ་འབུལ་ཞུས་ལུགས་ཅི་འདྲ་རེད། །རྒྱ་
ཡུལ་ཆོས་འཁོར་ཅི་འདྲ་བསྐོར། ། རྒྱ་བོད་ཟུང་འབྲེལ་ཅི་འདྲ་རེད། ། ངེད་གླིང་
དཀར་ལྷ་ཡི་དཀྱིལ་འཁོར་ལ། ། ཕྱི་དགྲ་མི་གཅིག་མ་བྱུང་ལ། ། ནང་དགྲ་མི་
གཅིག་ག་ནས་སྲིད། ། སྐལ་པ་ཞོ་ལྟར་ཆགས་ནས་ཡོད། །མི་གཅིག་ལ་ན་ཚ་ཁབ་
ཙམ་མེད། །བདེ་བ་ལྷ་དང་མཉམ་ནས་ཡོད། །ངས་དེ་རིང་ཉི་མའི་གདོང་གང་
ལ། ། དཀར་པོའི་དར་ལ་ཡུག་གཅིག་ཡོད། ། ལྷ་ཚངས་པ་མཇལ་བའི་མཇལ་
དར་ཡིན། ། སེར་པོའི་དར་ལ་ཡུག་གཅིག་ཡོད། ། གཉན་སྐུ་ལྷ་མཇལ་བའི་་་
མཇལ་དར་ཡིན། ། དམར་པོའི་དར་ལ་ཡུག་གཅིག་ཡོད། ། ལྷ་གཉན་ སྟག་་་་་
མཇལ་བའི་མཇལ་དར་ཡིན། །སྔོན་པོའི་དར་ལ་ཡུག་གཅིག་ཡོད། ། ཀླུ་གཙུག་
ན་མཇལ་བའི་མཇལ་དར་ཡིན། ། ཉི་མ་བདེ་ལེགས་དར་ཚན་འདིར། ། དར་
མགོ་བཀྲ་ཤིས་རྟགས་བརྒྱད་ཡོད། །དར་སྐེད་རྒྱལ་སྲིད་སྣ་བདུན་ཡོད། ། དར་
འདབས་མུ་ཏིག་ཙོར་ལོ་ཡོད། །དར་ཚན་སུམ་བརྒྱ་དྲུག་ཆུ་འདི། །གླིང་དཔའ་
རྟུལ་མཇལ་བའི་མཇལ་དར་ཡིན། ། མཇལ་དར་མི་ཚད་འཛོམས་དར་ཡོད། །
དུས་ཡང་ཡང་འཛོམས་པའི་རྟེན་འབྲེལ་ཡིན། ། གླིང་རྒྱལ་བློན་ཐུགས་ལ་དེ་ལྟར་
ཞོག །
ཅེས་ཞུས་པའི་གླུ་དེ་ལྟར་ཕུལ་ནས། རྒྱལ་བློན་རྣམས་ལ་ཇ་ཆང་ལེགས་
པར་ཕུལ། རྒྱལ་བློན་རྣམས་ཀྱིས་ཇ་ཆང་ལེགས་པ་རེ་མཆོད་དེ་ཁྲ་འཁྱིལ་ལེར་
ཐོན་ནས་རྨ་དེལ་ཡག་སྟག་ཐང་ཁྲ་མོ། སྟག་མ་ ཤི་ལྤགས་པ་བརྒྱངས་འདྲ།
རྨ་དགའ་ལེ་ལྷ་ཐང་གོང་མ། ལྷ་གོང་མས་ལྷ་སྒར་འབབ་སར་འབྱོར་བ་དང༌།
292



གླིང་གི་མཁའ་འགྲོ་མ། སྒ་སྐྱ་ལོའི་སེང་ལྕམ་འབྲུག་མོ། ནེའུ་ཆུང་ལུ་གུའི་ཚ་
ལུ། འཇང་བཟའ་པད་མ་ཆོས་སྒྲོན། མོན་བཟའ་མེ་ཏོག་ལྷ་མཛེས། །ཕ་
ཆེན་རིག་བཟའ་གེར་མཚོ། འདན་མའི་བུ་མོ་གཡུ་སྒྲོན་སོགས་ཀྱིས་གཡས་
གསེར་ཟོམ་ནང་ནས་ཆང་འདྲེན། གཡོན་དངུལ་ཟོམ་ནང་ནས་ཇ་འདྲེན།
དུང་ཟོམ་ནང་ནས་ཞོ་དང་འོ་མས་བཀང་ནས་ཡོད་པ་དང༌། སྒ་སྐྱ་ལོའི་སེང་
ལྕམ་འབྲུག་མོ་དེས་མགོ་ལ་རྫོང་རབ་བཅོ་བརྒྱད་བཏགས། ལུས་ལ་གོས་རབ་
བཅོ་བརྒྱད་ཀྱིས་ལྡེམ་མེ་ལྡེམ་མེ། ཁོག་འཛུམ་ཤིག་ཤིག་གིས་དཔའ་རྟུལ་་་
རྣམས་ལ་ཇ་ཞུ་ཆང་ཞུ་བྱེད་པའི་ཀླུ་རྟ་དགའ་སེང་དྲུག་འགྱུར་ལ་དྲངས་ནས་གླུ་
འདི་བླངས་སོ། །
ཨོཾ་མ་ཎི་པདྨེ་ཧཱུྃ་ཧྲི གླུ་ཨ་ལ་ཐ་ལ་ཐ་ལ་རེད། ། ཐ་ལ་མོ་གླུ་ཡི་ལེན་
ལུགས་རེད། ། གླུ་ཐེངས་གསུམ་ངག་གི་འགུགས་ལུགས་རེད། ། དུས་དེ་རིང་ལྷ་
ཞིག་འབོད་ལེ་འདི། ། གནས་མཁའ་སྤྱོད་གྲུབ་པའི་ཞིང་ཁམས་ནས། ། འོག་
མིན་ཅན་གྱི་ཕོ་བྲང་ནས། །མཁའ་སྤྱོད་མ་ཡིས་ཁ་འཛིན་མཛོད། །གནས་ཆོས་
དབྱིངས་དབྱིངས་ཀྱི་ཕོ་བྲང་ནས། །མ་རྒྱུད་རྡོ་རྗེ་ཕག་མོ་ཁྱེད། །མཁའ་འགྲོ་བྱེ་
བ་འབུམ་གྱིས་བསྐོར། ། དེ་རིང་ཨ་འབྲུག་གྲོགས་ལ་བྱོན། ། ཤར་གཡུ་ལོ་བཀོད་
པའི་ཞིང་ཁམས་ནས། ། དུང་ལོ་འབར་བའི་གདན་སྟེང་ནས། ། ཐོག་གསེར་ལོ་
བརྩེགས་པའི་ཁྲི་སྟེང་ནས། ། མ་རྗེ་བཙུན་སྒྲོལ་མ་དཀར་སྔོན་རྣམས། །དེ་རིང་
ཨ་འབྲུག་གྲོགས་ལ་བྱོན། །ས་འདི་དང་ས་ངོ་མ་ཤེས་ན། ། རྨ་དགའ་ལེ་ལྷ་ཐང་
ཁྲ་མོ་རེད། ། ལྷ་གོང་མའི་ལྷ་སྒར་འབབ་ས་རེད། ། འཛམ་གླིང་ས་ཡི་ལྟེ་བ་
རེད། ། བོད་ གངས་ཅན་ཡུལ་གྱི་ས་ ཕུད་རེད། ། ལྷ་བླ་མ་སྐྱིད་པའི་ཆོས་རྭ་་་་
རེད། །གོང་དཔོན་པོ་སྤྲོ་བའི་སྤྲོ་རྭ་རེད། ། ཕོ་དཔའ་བོ་དགའ་བའི་མདའ་རྭ་
རེད། ། མ་སྲུ་མོ་སྐྱིད་པའི་ཆང་རྭ་རེད། ། ། སྨན་བུ་མོ་དགའ་བའི་གནས་རྭ་
རེད། །ཆུང་ཨ་ཉོག་དགའ་བའི་རྩེད་རྭ་རེད། །སྨན་ང་འདྲ་ང་ངོ་མ་ཤེས་ན། །
ང་སྐྱེ་བ་འདི་ཡི་སྔོན་མ་དུས། །བག་ཆགས་དྲི་མ་མ་འཁོར་དུས། །འཁོར་བའི་
293



དུང་ཟླ་མ་ཕོག་དུས། ། ཤར་གཡུ་ལོ་བཀོད་པའི་ཞིང་ཁམས་ཀྱི། ། མ་སྒྲོལ་མ་
དཀར་མོའི་སྐྱེ་བ་ཡིན། ། སྒྲོལ་དཀར་ཚེ་ཡི་ལྷ་མོ་ཡིན། །ཚེ་ཡི་དངོས་གྲུབ་སྩོལ་
མི་ཡིན། ། དེ་ནས་སྐྱེ་བ་ཕྱིར་ལོག་དུས། ། ཤར་གླིང་དཀར་སྟོད་ལ་སྐྱེ་བ་་་་་
བླངས། །ཉ་ཆགས་ཕུ་དྲུག་མདའ་དང་བདུན། །གཡུ་མཚོ་སྔོན་མོའི་མདངས་
དང་བརྒྱད། །ཤར་རྒྱུ་བྱ་དཀར་པོའི་ལ་དང་དགུ། །ཡབ་སྐྱ་ལོ་བྱུ་རུའི་སྟག་རྫོང་
བཅུ། ། བཅུ་འཛོམས་གཡང་གི་རྭ་བ་ནས། །སྐྱ་ལོ་སྟོན་པའི་སྲས་མོ་ཡིན། །ང་
དབྱར་ལ་མ་འཁྲུངས་དགུན་ལ་འཁྲུངས། ། དགུན་ལོ་གསར་ཚེས་པ་གཅིག་ལ་
འཁྲུངས། ། མཐོ་དགུང་སྔོན་དཀྱིལ་ནས་གཡུ་འབྲུག་གྲགས། ། དཀར་ཡག་་་་
གངས་ནས་དུང་སེང་འགྱིངས། །དོག་མོ་ས་ནས་ལྕམ་ཞིག་འཁྲུངས། ། སྨན་ང་
ལ་སེང་ལྕམ་འབྲུག་མོ་ཟེར། ། མིང་དང་དོན་གཉིས་མཚུངས་ནས་ཡོད། ། གླུ་
འདི་དང་གླུ་ངོ་མ་ཤེས་ན། །སྲུ་འབྲུག་མོའི་དགའ་སེང་དྲུག་འགྱུར་འདི། །ས་ག་
མ་ཡུལ་ལ་མི་ལེན་ཏེ། ། གླུ་རེ་རེ་མི་ལེན་ཀ་མེད་རེད། ། སྟོབས་འགྲན་མེད་གླིང་
དཀར་རྒྱལ་བློན་འདི། ། དུས་ད་ལོ་ནག་པོ་རྒྱ་ནས་འཁོར། །འདྲེ་སྲིན་མོའི་རོ་
རུལ་བཞུ་བའི་དུས། ། སྟོབས་རྒྱལ་བློན་སྐུ་ངལ་ཅི་ཙམ་བྱུང་། ། རྒྱ་འདྲེ་ལྔ་བ་
དགུ་བརྩེགས་དེ། ། མ་ཐུབ་འོ་བརྒྱལ་ཅི་ཞམ་བྱུང་། ། ཨ་བསེ་ཁྲབ་རྫོང་མ་ལོན་
ན། ། རྒྱལ་བློན་དཀའ་ལས་ཅི་ཙམ་བྱུང༌། ། རྒྱ་ ཁྲིམས་གསེར་གྱི་གཉའ་ཤིང་་
དེ། ། ཁྲིམས་དེ་ལ་དར་རྒུད་ཅི་འདྲ་གདའ། །མིང་དང་དོན་གཉིས་ཨེ་མཚུངས་
ཤེ། ། རྒྱ་རྗེ་འཇམ་དབྱངས་སྤྲུལ་པ་དེ། ། རྒྱལ་དེ་ལ་མངོན་ཤེས་ཅི་འདྲ་་་་་་
གདའ། །སྨད་རྒྱ་ནག་ཞིང་ཆེན་བཅོ་བརྒྱད་དེ། ། རྒྱུ་ལོངས་སྤྱོད་ཆེ་ཆུང་ཅི་འདྲ་
གདའ། ། སྟོབས་མངའ་ཐང་ཆེ་བ་སུ་འདྲ་གདའ། ། རྒྱ་ཁྲིམས་དར་བུ་མོ་སྤུན་
བདུན་དེ། ། འཕྱོར་སྐྱེས་གཟུགས་མཛེས་ཞན་ཅི་འདྲ་གདའ། ། སྨན་འབྲུག་མོ་
ང་ལ་ཨེ་དོ་ཞེ། ། ང་འདྲའི་ལོ་རྒྱུས་ཞུས་ཀྱང་ན། །དཀར་ས་དཀར་ལ་བལྟས་
པའི་དུས། ། གངས་ལ་ཉི་མ་ཤར་འདྲ་ཡིན། ། དམར་ས་དམར་ལ་བལྟས་པའི་
དུས། ། མཚོ་ལ་མེ་ལྕེ་འཕངས་འདྲ་ཡིན། །དཀར་དམར་གཉིས་ལ་བལྟས་པའི་
294



དུས། །གངས་ལ་སེང་ཁྲག་འཐོར་འདྲ་ཡིན། ། རྫི་མ་རོག་པོ་འབྲི་བརྒྱ་ཡིན། །
རྫི་མར་འབྲི་བརྒྱ་མི་རི་སྟེ། །གཡུ་ཡི་རྫི་མ་རང་འགྲུབ་ཡོད། །སྤྱན་མིག་ཁྲ་བོ་
གཟི་བརྒྱ་ཡིན། །སྤྱན་ལ་གཟི་བརྒྱ་མི་རི་སྟེ། ། གཟི་ལྟག་ལོག་ཆུ་མིག་དགུ་བསྐོར་
ཡོད། ། སོ་དཀར་སུམ་ཅུ་ལུག་བརྒྱ་ཡིན། ། སོ་སུམ་ཅུར་ལུག་བརྒྱ་མི་རི་སྟེ། །
ཞལ་ལ་དུང་སོ་འཁོར་མ་ཡོད། ། ལྕེ་ལ་ ཡི་གེ་ ཨ་ ཡིག་ཡོད། ། ངས་གཡས་སྐྲ་
གཡས་ནས་ཤད་པའི་དུས། ། རྒོད་ཐང་དཀར་ནམ་འཕང་གཅོད་འདྲ་ཡོད། །
གཡོན་སྐྲ་གཡོན་ནས་ ཤད་པའི་དུས། ། རྒོད་ཐང་སྨུག་གཤོག་གུར་ཕུབ་འདྲ་
ཡོད། ། རྒྱབ་སྐྲ་རྒྱབ་ནས་ཤད་པའི་དུས། ། བྱ་ཕོ་རོག་ཟེར་ཆུ་འཐུང་འདྲ་་་་
ཡོད། །མདུན་སྐུ་མདུན་ནས་ཤད་པའི་དུས། །གསེར་གྱི་ཉི་མ་ཤར་འདྲ་ཡོད། །
ཤད་མི་དགོས་འབྲུག་མོའི་དབུ་ལོ་ཡིན། ། འཕྱིས་མི་དགོས་དངུལ་དཀར་དྲིལ་
ཆུང་ཡིན། ། ངའི་སྐུ་གཟུགས་ཡག་ལུགས་བཤད་པས་ན། ། ལྷ་ར་ནང་ལ་སྦ་
ཕུང་འཚར། ། སྐུ་གཟུགས་ཤན་ལེ་དེ་ནས་བྱུང་། ། སྦ་རྩེར་གསེར་གྱི་སྦྲང་ཆར་
བབས། །སྐྲ་ལོ་སྨུག་ལེ་དེ་ནས་བྱུང༌། །ཕར་འགྲོ་གོམ་པ་རྟ་བརྒྱ་ཡིན། ། གོམ་པ་
རྟ་བརྒྱ་མི་རི་སྟེ། ། མཁའ་འགྲོའི་གར་སྟབས་ལིང་སེ་ཡོད། ། ཚུར་ཡོང་གོམ་པ་
མཛོ་བརྒྱ་རི། ། གོམ་པར་མཛོ་བརྒྱ་མི་རི་སྟེ། ། རིག་འཛིན་རྡོག་བྲོ་ཤིག་སེ་་་
ཡོད། ། ལྡེམ་མེ་ལྡེམ་མེ་དྲེལ་བརྒྱ་ཡིན། །ལྡེམ་མེ་དྲེལ་བརྒྱ་མི་རི་སྟེ། ། ཀླུ་མོའི་བྲོ་
བརྡུང་སྤུངས་སེ་ཡོད། ། ངའི་ལུས་ལ་གོན་པའི་གྲོས་རབ་འདི། ། གོས་ཆེན་རྒྱ་
ལྕང་མཚོ་མོ་ཡིན། །སྲམ་ཕོ་སུམ་བརྒྱ་ཡིས་སྒང་བཟོ་བྱས། །མོ་སྲམ་བརྒྱ་ཡིས་
གཞུང་བཟོ་བྱས། །སྲམ་ཕྲུག་བརྒྱ་ཡིས་གསེང་སྲན་བཏང༌། ། སྟག་མི་ཤ་བཟའ་
བའི་གོང་བ་བརྒྱུན། ། གཟིག་ཁྱི་ཁྲག་འཐུང་བའི་མཐའ་ ཤན་བཏ,ང་། ། ཕྱུ་་་
ཕུགས་རེ་ལ་ཕྱུ་འགོ་རེ། །ཕྱུ་འགོ་རེ་ལ་ཨ་ལོང་རེ། ། ཨ་ལོང་རེ་ལ་མེ་ལོང་རེ། །
མེ་ལོང་རེ་ལ་དྲིལ་བུ་རེ། །དྲིལ་བུ་རེ་ལ་དར་ལྕེ་རེ། །ང་ཨ་འབྲུག་ཡར་ལ་ལངས་
བའི་དུས། ། སྟོད་རྒྱ་གར་ཡུལ་ལ་དྲིལ་སྐད་རྒྱག ། རྒྱ་གར་དྲིལ་སྐད་མ་བརྒྱབ་
ན། ། སྟོད་རྒྱ་གར་ཆོས་གཡང་ཉམས་པའི་རྟགས། ། ང་འབྲུག་མོ་ཕར་ལ་བྱོན་
295



པའི་དུས། །སྨད་རྒྱ་ནག་ཡུལ་ལ་དར་ཐག་འཐེན། ། སྨད་རྒྱ་ནག་དར་ཐག་མ་
འཐེན་ན། ། རྒྱ་མོའི་དར་གཡང་ཉམས་པའི་རྟགས། ། ལྷོ་འཛམ་བུ་གླིང་གི་་
མངའ་ཞབས་ལ། །སྨན་གྲགས་པ་ཆེ་བ་ཨ་འབྲུག་ཡིན། །དེ་རིང་ཉི་མའི་གདོང་
གང་ལ། ། ངེད་གླིང་བཟའ་བུ་མོ་སྤུན་བདུན་འདི། ། སྐུ་ སེང་ཆེན་རྒྱལ་བློན་
མཇལ་བར་ཡོང་། ། སྐྱིད་ཇ་ཆང་གཉིས་ཀྱི་གསོལ་འདྲེན་ཡོད། །གཡས་གསེར་
ཟོམ་ནང་གི་ཆང་འདྲེན་འདི། ། ཆང་འདི་ཡི་འབྱུང་ཁུངས་བཤད་པས་ན། །
སྟོད་རྒྱ་གར་རྒྱལ་པོའི་འབྲས་དཀར་དང༌། །སྨད་རྒྱ་ནག་རྒྱལ་པོའི་འབྲས་སྔོན་
གཉིས། ། ཚ་བ་རོང་གི་རྒུན་འབྲུམ་གསུམ། ། རང་ཡུལ་མཐིལ་གྱི་འབྲུ་ནས་་་
སོགས། །ཕུན་སུམ་ཚོགས་པའི་ཐབ་གཅིག་བརྒྱབ། །དམར་འོད་འཁྱིལ་བའི་མེ་
ཞིག་བུས། །བཀྲ་ཤིས་འཁྱིལ་བའི་ཟངས་ཤིག་བཙུགས། ། རྒྱུན་ཆད་མེད་པའི་
ཆུ་ཞིག་བླུགས། །ཨ་ཡག་ནས་ཀྱི་ཕ་དང་གཅིག ། དར་ཡག་ནས་ཀྱི་མ་དང་
གཉིས། ། རྒྱུ་མུ་ལེ་ནས་ཀྱི་བང་མཛོད་གསུམ། །ཁ་ར་ནས་ཀྱི་གཡོག་མོ་བཞི། །
བྲ་བོ་ནས་ཀྱི་ཞང་བོ་ལྔ། །དམར་ཁྲ་ནས་ཀྱི་གྲྭ་པ་དྲུག ། སྔོ་ཆུང་ནས་ཀྱི་
དགེ་མ་བདུན། །འབྲུ་བདུན་ལ་བསྡུས་པའི་ཆང་ཞིག་ཡོད། །ཆང་ཕུད་དཀོན་
མཆོག་ལྷ་ལ་འབུལ། ། ཆང་གཉིས་པ་སེང་ཆེན་དཔོན་ལ་འབུལ། ། ཆང་གསུམ་
པ་དཔའ་རྟུལ་རྣམས་ལ་འབུལ། །སྐུ་ངལ་མེད་པ་བྱིན་གྱིས་བརླབས། །ངས་ལོ་
ལ་བཙོས་པའི་ལོ་ཆང་ཡོད། །ལོ་ཆང་ལོ་ཡག་གར་པ་ཡོད། །ཟླ་ལ་བཙོས་པའི་
ཟླ་ཆང་ཡོད། །ཟླ་ཆང་ལྡམ་མ་ལྡེམ་དགུ་ཡོད། །ཞག་ལ་བཙོས་པའི་ཞག་ཆང་
ཡོད། །ཞག་ཆང་ཞག་ལོ་མེ་འབར་ཡོད། །ཉིན་ལ་བཙོས་པའི་ཉིན་ཆང་ཡོད། །
ཉིན་ཆང་བདུད་རྩི་ལོ་ཡག་ཡོད། །ཆང་ཐེངས་གསུམ་མཆོད་དང་དབུ་འཕངས་
མཐོ། །དངུལ་ཟོམ་ནང་ནས་ཇ་འདྲེན་ཡོད། །ཇ་འདི་ཡི་འབྱུང་ཁུངས་བཤད་
པས་ན། ། ཤར་རྒྱ་ནག་བཀྲ་ཤིས་རི་བོ་ནས། ། ཚོང་དཔོན་ནོར་བུ་བཟང་པོ་
གཅིག ། ལག་དོ་ཀརྨ་བཀྲ་ཤིས་གཉིས། །རྒྱ་དྲེལ་མི་ནག་མཚལ་མོ་གསུམ། །
རྒྱ་ནས་ཇ་གཡང་འབེབས་པའི་དུས། ། ཇ་རབ་ཇ་ཡི་བླ་མ་དེ། ། རྒྱ་ཇ་མེ་ཏོག་
296



གཡང་འཛིན་གཅིག ། ཏིལ་འབྲུ་ཇ་ཡི་དཔོན་པོ་གཉིས། ། ཅན་ཤེལ་ཇ་ཡི་
དཔའ་བོ་གསུམ། །འབྲུ་དྭངས་ཇ་ཡི་མ་བྱན་བཞི། །ལྷ་བྱ་ཇ་ཡི་གཡོག་མོ་ལྔ། །
ཀོ་ཚེ་ཇ་ཡི་གཡོག་པོ་དྲུག ། རྫ་ཆུ་བསིལ་མ་དེ་དང་བདུན། །འབྲི་མར་སེར་པོ་
དེ་དང་བརྒྱད། ། བྱང་ཚྭ་དཀར་པོ་དེ་དང་དགུ། །དགུ་དཀྲུག་བརྒྱབ་པའི་ཇ་
ཕུད་འདི། ། དེ་རིང་སེང་ཆེན་དཔོན་ལ་འབུལ། ། ཇ་ཐེངས་གསུམ་མཆོད་དང་
དགྲ་མགོ་ནོན། ། ད་ལྟ་བཏེགས་པའི་རྟེན་འབྲེལ་ལ། ། དུས་ཡང་ཡང་འདྲེན་
རྒྱུའི་སྨོན་ལམ་ཤོག །དུང་ཟོམ་ནང་ནས་འོ་འདྲེན་ཡོད། །སེང་གེ་དཀར་མོའི་
འོ་མ་གཅིག །གཡུ་འབྲུག་སྔོན་མོའི་འོ་མ་གཉིས ། །རྒྱ་ཚ་བ་མོའི་འོ་མ་
གསུམ། །མ་ཧེ་ཁ་དཀར་འོ་མ་བཞི། །ཟིལ་ཆུང་འབྲི་ཡི་འོ་མ་ལྔ། །ཁྱུང་དཀར་
མཛོ་མོའི་འོ་མ་དྲུག ། གཡང་དཀར་ལུག་གི་འོ་མ་བདུན། །འོ་སྣ་བདུན་
བསྡུས་པའི་འོ་ཕུད་དེ། ། དེ་རིང་སེང་ཆེན་ཁྱེད་ལ་འབུལ། ། འོ་ཐེངས་གསུམ་
མཆོད་དང་ཤ་ལོ་དཀར། །བཀྲ་ཤིས་པའི་རྟེན་འབྲེལ་འགྲིགས་ལེ་ཡིན། །ངེད་
ལག་ཏུ་འཛིན་པའི་དར་དཀར་ལ། །དཀར་པོའི་དར་ལ་ཡུག་གཅིག་ཡོད། །
སྔོན་མོའི་དར་ལ་ཡུག་ གཅིག་ཡོད། ། སེར་པོའི་དར་ལ་ཡུག་ གཅིག་ཡོད། །
དམར་པོའི་དར་ལ་ཡུག་གཅིག་ཡོད། ། དར་མི་གཅིག་དར་སྣ་ལྔ་ཙམ་ཡོད། །
དུས་དེ་རིང་རྒྱལ་བློན་རྣམས་ལ་འབུལ། །དུས་ཡང་ཡང་མཇལ་བའི་སྨོན་ལམ་
ཡིན། ། ས་བཅུ་ཐོབ་པའི་སངས་རྒྱས་ཁྱེད། ། སྐུ་ཚེ་བྲག་ལས་སྲ་བར་ཤོག །
བྲག་ལ་ཞིག་རལ་མེད་པར་ཤོག ། སྐུ་ཚེ་ཆུ་ལས་རིང་བར་ཤོག ། ཆུ་ལ་རྒྱུན་
ཆད་མེད་པར་ཤོག ། གླིང་རྒྱལ་བློན་དཔའ་རྟུལ་དཔུང་དང་བཅས། །བསམ་
པ་ཇི་བཞིན་འགྲུབ་པར་ཤོག །གླིང་རྒྱལ་བློན་ཐུགས་ལ་དེ་ལྟར་ཞོག །
ཅེས་གླུ་དེ་ལྟར་ཕུལ་བ་དང༌། གླིང་གི་རྒྱལ་བློན་ཐམས་ཅད་དགའ་སྐྱིད་
ཡིད་དུ་རུང་བཞིན་རྒྱལ་ཁག་སོ་སོའི་དམག་དཔོན་ཐམས་ཅད་ཀྱིས་རྨ་དགའ་ལེ་
ལྷ་ཐང་གོང་མར་གུར་དཀར་སེར་དམར་ལྗང་གིས་ཁེངས་ནས་དགའ་སྐྱིད་ཀྱི་
སྟོན་མོར་བཞུགས་སོ། །
297



སྲུ་ཨ་འབྲུག་ཆུ་སྤྲིན་ལྷ་མོས་གཙོས་པའི་ཞལ་ཏ་མ་བརྒྱ་དང་བརྒྱད་ཅུས་
ཆང་ཐེམ་ཁེབས་ཅན་ལ་ཁྲི་བཅུ་གསུམ། ཤ་རྣ་བ་ཅན་ལ་ཁྲི་ལྔ། དཀར་ཞོ་རྒྱ་
མཚོ་འཁྱིལ་འདྲ་ཁྱེར་ནས་ཤ་ཆང་གི་ལོངས་སྤྱོད། ཕུན་སུམ་ཚོགས་པའི་ཇ་
འདྲེན་དང་ཆང་འདྲེན་མཛད། དེ་ནས་ཤར་རྒྱ་ནས་ཁྱེར་ཡོང་བའི་དར་གོས་
རས་གསུམ། སིལ་དང་རོལ་མོ། ནོར་བུའི་རིགས་ཆས། རྟ་ནོར་ལུག་
གསུམ། རྒྱ་དྲེལ་སྟོང་དྲེལ་མང་པོ་བཅས་ཕྱོགས་ཀྱི་རྒྱལ་ཁག་ཚང་མར་བགོ་
བཤའ་འདྲ་མཉམ་དང་། འབངས་མི་སེར། སྐྱ་སྤྲང་མི་ཡན་ཆོད་ལ་སྐལ་བ་
མ་ཆད་པ་འདོད་པ་ཁེངས་ལེ་བཟོས། སྐྱེས་བུས་སྤྱན་རས་གཟིགས་ཀྱི་མ་ཎིའི་
ལུང་དང༌། དབང་བསྐུར་བྱིན་རླབས་ཡང་དག་གནང་ནས། སྐྱེས་བུ་ཆེན་
པོ་ཁོང་གསེར་ཁྲི་རིན་ཆེན་དབང་རྒྱལ་གྱི་གདན་སྟེང་རྨ་བྱའི་གདུགས་ཀྱི་ནང་
ནས་ཞལ་འཛུམ་ཙམ་མཛད་དེ་གླིང་གི་རྒྱལ་ཁག་སོ་སོའི་དམག་དཔོན་རྣམས་ལ་
གླུ་ཞིག་ཕུལ་སོང་། །
ཨོཾ་མ་ཎི་པདྨེ་ཧཱུྃ་ཧྲི གླུ་ཨ་ལ་ཐ་ལ་ཐལ་རེད། ། ཐ་ལ་མོ་གླུ་ཡི་ལེན་
ལུགས་རེད། །དུས་དེ་རིང་ལྷ་ཞིག་ འ བོད་ལེ་ འདི། ། སྟེང་ནས་ སངས་རྒྱས་་་
བཟང་གསུམ་མཁྱེན། ། བར་ནས་ཡི་དམ་ལྷ་ཚོགས་མཁྱེན། ། འོག་ནས་མཁའ་
འགྲོ་ཆོས་སྐྱོང་མཁྱེན། ། ཐུགས་མ་གཡེངས་སྐྱེས་བུའི་གྲོགས་ལ་བྱོན། ། ས་འདི་
དང་ས་ངོ་མ་ཤེས་ན། །རྨ་དགའ་ལེ་ལྷ་ཐང་གོང་མ་རེད། ། ལྷ་གོང་མས་ལྷ་སྒར་
འབབ་ས་རེད། །ཆོས་ལོངས་སྤྲུལ་གསུམ་གདན་ས་རེད། ། ང་འདྲ་ང་ངོ་མ་ཤེས་
ན། ། སྔ་དྲོ་གསོད་པའི་བཤན་པ་ཡིན། །ཕྱི་དྲོ་འདྲེན་པའི་བླ་མ་ཡིན། སངས་
རྒྱས་སྟོང་གིས་མངགས་ལེ་ཡིན། ། རྒྱ་བོད་གཉིས་ཀྱི་ནོར་བདག་ཡིན། །བོད་ཁ་
བ་ཅན་གྱི་ལྷ་སྐལ་ཡིན། ། གླུ་འདི་གླུ་ངོ་མ་ཤེས་ན། ། གླུ་མགོ་འགྱིང་ཞིང་འགྱིང་
ནས་ལེན། ། ལྷ་ཆེན་ཚངས་པ་འགྱིང་ཞིང་གླིང༌། ། ཀླུ་སྐྱེད་འཚུབ་ཅིང་འཚུབ་
ནས་ལེན། ། གཉན་ཆེན་སྐུ་ལྷ་འཚུབ་ཅིང་འཚུབ། ། གླུ་མདའ་མཐའ་ཞིང་་་་་
མཐའ་ནས་ལེན། ། ཀླུ་རྒྱལ་གཙུག་ན་མཐའ་ཞིང་མཐའ། །མཐའ་དབུས་མེད་
298



པའི་གླུ་ཞིག་ལེན། ། འགག་པ་མེད་པའི་ངག་ཞིག་འགུགས། ། དེ་རིང་ཉི་མའི་
གདོང་གང་ལ། །མཐོ་བ་ལྷ་ཞིང་མན་ཆོད་གཅིག ། དམའ་བ་དམག་དམངས་
ཡན་ཆོད་གཉིས། །ཐུགས་མ་གཡེངས་སྐྱེས་བུའི་གླུ་ལ་ཉོན། །ཉོན་དང་འདྲ་མ་
འདི་འདྲ་ཡོད། ། ཤར་ནག་པོ་རྒྱ་ཡི་ས་ཆ་ལ། ། རྒྱ་ནག་པོའི་རྔམས་ཡག་སྟོབས་
ཆེན་གཅིག ། བདུད་བློན་ནམ་མཁའ་ཐོག་བཟུང་གཉིས། །རྒྱ་འདྲེ་ལྷ་བ་དགུ་
བརྩེགས་གསུམ། །རྒྱུ་ཡི་དབང་ཐང་འཕྲོག་བྱེད་དུ། ། རྒྱ་རྗེ་ཀ་རར་ཇུས་ཤིག་
བཏང༌། ། སྲིན་མོ་ ཉི་ མ་ ཁྲི་སྐྱིད་དེ། རྒྱལ་ པོའི་བཙུན་མོར་བཀོད་དགོས་་་་
ཟེར། ། རྒྱ་རྗེ་ཀ་ ར་ཀུན་ཀོན་དེ། ། ཉོན་མོངས་འདོད་ཆགས་ཆེ་བའི་དུས། །
སྲིན་མོ་མཁར་ནང་བསུས་ནས་འདུག །དེ་ནས་ལྷ་ཀླུ་གཉན་གསུམ་གྱིས། །རྡོ་
རྗེའི་གར་ཞིག་འཁྲབ་པའི་རྗེས། །སྲིན་མོ་ཕྱི་མའི་ལམ་དུ་མངགས། །རྒྱ་རྗེ་ཀ་ར་
ཀུན་ཀོན་གྱིས། ། མདོ་སྒྱུ་སེམས་གསུམ་ཀློག་ན་ཡང༌། །སྲིན་མོའི་སྲོག་དེ་བསླུ་
ཐབས་བྲལ། ། རྒྱ་རྗེས་འདི་བྱེད་མེད་པའི་དུས། ། རོ་རུལ་རུམ་ནས་མུ་་་་་་
མཚམས་བཞུགས། །ཉི་མ་ཉི་མཛོད་ནང་དུ་བཅུག ། ཟླ་བ་ཟླ་མཛོད་ནང་དུ་
བཅུག ། སྐར་མ་སྐར་མཛོད་ནང་དུ་བཅུག ། རྒྱ་ནག་མུན་པའི་གླིང་ལ་
བསྒྱུར། །དེ་ནས་རྒྱ་བཟའ་སྤུན་བདུན་གྱིས། ། མུན་པ་བསལ་ཐབས་གྲོས་ཤག་
བྱས། །རྒྱ་ཡིག་པོ་ཏི་གསེར་མགོ་དེ། ། ཤར་གླིང་དཀར་སྟོད་ལ་སྐྱེལ་རྒྱུ་གྱིས། །
རྒྱ་བྱ་སྤུན་གསུམ་གདན་འདྲེན་ཞུས། ། ཡི་གེ་གླིང་ལ་འབྱོར་ལེ་རེད། །ང་སྐྱེས་བུ་
རྒྱ་ལ་གདན་ལེ་རེད། ། ང་སྐྱེས་བུ་འགྲོ་འདོད་མ་ཡིན་ཏེ། ། རིགས་དྲུག་མཐའ་
ལམ་སྒྲོལ་བའི་ཆེད། ། ང་རྒྱལ་པོ་མ་བྱོན་ཀ་མེད་རེད། ། ད་ནི་གླིང་དཀར་རྒྱལ་
བློན་གྱིས། ། རྒྱུ་སྡེ་དབང་དུ་འདུས་ལེ་ཡིན། ། སྲིན་མོའི་རོ་རུལ་བསྲེགས་ལེ་་
ཡིན། །རྒྱ་བོད་ཟུང་འབྲེལ་བྱུང་ལེ་ཡིན། །རྒྱ་ཡི་ཁྲིམས་གཡང་ལོན་ལེ་ཡིན། །
འཛམ་གླིང་འདུག་སྐྱིད་ཐོན་ལེ་ཡིན། ། ལྷ་ཤཱཀྱའི་འགྲོ་དོན་འགྲུབ་ལེ་ཡིན། །ད་
ནི་ཕྱོགས་ཀྱི་རྒྱལ་ཁག་རྣམས། །གསོན་དང་འདྲ་མ་འདི་འདྲ་ཡོད། །མི་ནུབ་རྨ་
བྱ་བཙན་པོ་གཅིག ། ར་འདྲ་འཆི་བདག་ཡ་མེད་གཉིས། ། ཞང་བློན་སྐར་
299



ཚོགས་གྲགས་པ་གསུམ། ། གངས་རི་ཐེལ་རངས་ལྷ་དཀར་བཞི། །སུམ་པ་གའུ་
་ རྒྱལ་མཚན་ལྔ། ། བྱེ་རི་བཀའ་བློན་ཆོས་འགྲུབ་དྲུག ། འཇང་ཕྲུག་གཡུ་ལྷ་
ཐོག་སྒྱུར་བདུན། ། དཔའ་བཟང་བཤན་པ་རྒྱལ་པོ་བརྒྱད། ། བྱང་ཕྱི་པའི་ཨ་
སྟག་ཀླུ་མོ་དགུ། ། དུང་སྐྱོང་ སྟག་ ལྷ་ཁྲི་དཀར་སོགས། ། ཆེ་གྲས་ཆུང་གསུམ་་
འཁོར་གྱིས་བསྐོར། །ཆོས་མདོ་སྔགས་གཉིས་ཀྱི་བསྟན་པ་བཙུགས། །ཞྭ་དམར་
སེར་བསྟན་པ་དར་དགོས་ཡོད། ། བདུད་ནག་ཚོགས་བསྟན་པ་བསྣུབ་དགོས་
ཡོད། །ད་དུང་ཕྱི་དགྲ་ཁ་ཤས་ཡོད། །གར་ཡོང་ཇུས་དེ་ཤེས་ལེ་མིན། ། ལྷ་གོང་
མའི་ལུང་བསྟན་བྱུང་ཟེར་ན། ། ང་གེ་སར་བསྐོས་པ་དམག་ལ་བསྐོས། ། བུ་་
དཔའ་བོ་བསྐོས་པ་དགྲ་ལ་བསྐོས། ། ཕོ་དཔའ་བོ་དགྲ་བསུན་མ་འཁོར་་་་་་་
དགོས། ། འཁོར་དེ་ནས་ཡིད་ལ་མ་འཇོག་དགོས། ། སྨན་བུ་མོ་མོ་བསུན་མ་་
འཁོར་དགོས། །འཁོར་དེ་ནས་ཡིད་ལ་མ་འཇོག་དགོས། །ཆུང་བྱིས་པ་རྩེད་རྭ་
མ་ཞིག་དགོས། །གཏམ་དེ་ཚོ་ཡིད་ལ་འཇགས་ངེས་དགོས། །ད་རུང་རྒྱལ་བློན་
གསན་རྒྱུ་ལ། ། ཤང་པའི་བུ་མོ་མདོ་སྒྲོན་ཁོང་། ། གོང་མ་ལྷ་ཡི་གནས་མཆོག་
ལ། ། སྲས་མོ་སྤྱན་འབུལ་ཞུ་རྒྱུ་ཡིན། ། འབུམ་པའི་ལྷ་སྲས་དགྲ་ལྷ་དཔོན། །
ཕྱོགས་ཀྱི་རྒྱལ་ཁག་མང་པོ་འདི། ། རང་གནས་སོ་སོར་ལོག་པའི་དུས། ། བཀའ་
བཀོད་ཅི་འདྲ་གནང་རྩིས་ཡོད། །མ་ལུས་མ་ཆད་བཀོད་སྒྲིག་བྱོས། །ང་སྐྱེས་བུ་
མི་འདུག་མཁར་ནང་བྱོན། ། སྐུ་མཁར་སེང་འབྲུག་སྟག་རྫོང་ནང༌། ། དཀར་
ཚོགས་ཆོས་ཀྱི་འཁོར་ལོ་བསྐོར། །འགྲོ་དྲུག་སེམས་ཅན་མཐའ་ནས་འདྲེན། །
དེ་ཚོ་རྒྱལ་བློན་ཐུགས་ལ་ཞོག ། མ་གོ་གླུ་ལ་སྐྱོར་རྒྱུ་མེད། །
ཅེས་གསུང་བའི་ གླུ་དེ་ལྟར་ཕུལ་བ་དང་། རྒྱལ་ཁག་ སོ་ སོའོ་དམག་
དཔོན་ཚང་མས་སྐྱེས་བུས་གསུངས་པར་མངོན་པར་བསྟོད་དེ་རི་ཀླུང་མེད་པར་
མ་ཎིའི་ཇོ་དར་དང་། ཚ་ཚ་རྡོ་འབུམ་སོགས་རྒྱག་རྒྱུའི་ཁས་ལེན་དམ་བཅའ་
བྱས། དེ་ནས་འབུམ་པའི་ལྷ་སྲས་དགྲ་ལྷ་རྩེ་རྒྱལ་གྱིས། འོ་ན་ཨ་ཁུ་སེང་ཆེན་
རིན་པོ་ཆེ། ཤར་རྒྱ་ནས་ཕྱག་འཁོར་བ་བཀའ་དྲིན་ཆེ། ཁྱེད་སེང་ཆེན་རྒྱ་ལ་
300



བྱོན་པའི་རིང༌། གླིང་དཀར་སྟོད་ཀྱི་ས་ཆ་ལ། ། སྟོབས་སངས་རྒྱས་ཁྱེད་ཀྱི་
རྒྱལ་ཚབ་ང་ཡིས་བྱས། གླིང་དཀར་སྟོད་ཀྱི་ས་ཆ་ལ། །སྐྱོན་དང་ཆག་སྒོ་མེད་
པའི་ཐོག ། བདེ་བ་སྔར་ལྟར་གནས་བཞིན་ཡོད་ཟེར་ནས་སྲས་སྒྲ་ལྷས་གླུ་ཞིག་
ཕུལ་སོང་། ། །
ཨོཾ་མ་ཎི་པདྨེ་ཧཱུྃ་ཧྲི གླུ་ཨ་ལ་ཐ་ལ་ཐལ་རེད། ། ཐ་ལ་མོ་གླུ་ཡི་ལེན་
ལུགས་རེད། །གླུ་ཐེངས་གསུམ་ངག་གི་འགུགས་ལུགས་རེད། ། སྐྱབས་ཆོས་དང་
སངས་རྒྱས་དགེ་འདུན་གསུམ། །གསོལ་བ་འདེབས་སོ་ཐུགས་རྗེས་གཟིགས། །
དཔའ་དགྲ་ལྷའི་ཁྲ་མཁར་གོང་མ་ནས། །མི་ལུས་ཁྱུང་གི་མགོ་བོ་ཅན། ། ཁྱུང་གི་
གཤོག་སྒྲ་ལྡིར་རི་རི། །དེ་རིང་དཔའ་བོའི་ཁ་འཛིན་མཛོད། །དཔའ་དགྲ་ལྷའི་
ཁྲ་མཁར་བར་མ་ནས། །མི་ལུས་སྟག་གི་མགོ་བོ་ཅན། ། སྟག་མོའི་ངར་སྒྲ་འུར་
རུ་རུ། །དེ་རིང་རྒོད་པོའི་ཁ་འཛིན་མཛོད། །དཔའ་དགྲ་ལྷའི་ཁྲ་མཁར་འོག་པ་
ནས། ། མི་ལུས་སྦྲུལ་གྱི་མཇུག་མ་ཅན། ། གཡུ་སྦྲུལ་མཇུག་མ་ཤིག་སེ་ཤིག །
གཙུག་གི་ནོར་བུ་སྤུངས་སེ་སྤུངས། །ད་རེས་རྒོད་པོའི་ཁ་འཛིན་མཛོད། །ཕུ་བོ་
དོང་སྐྱོང་དཀར་མོ་གཅིག ། ནུ་བོ་ཀླུ་སྒྲུབ་འོད་ཆུང་གཉིས། །སྲིང་མོ་ཐིག་ལེ་
འོད་འཕྲོ་གསུམ། ། དགྲ་ལྷ་གཉན་སྟག་དམར་པོ་བཞི། །དགྲ་ལྷ་མཆེད་བཞིས་
ཁ་འཛིན་མཛོད། །ས་འདི་དང་ས་ངོ་མ་ཤེས་ན། །རྨ་དགའ་ལེ་ལྷ་ཐང་གོང་མ་
རེད། ། ལྷ་གོང་མས་ལྷ་སྒར་འབབ་ས་རེད། །མི་ང་འདྲ་ང་ངོ་མ་ཤེས་ན། ། རྫོང་
མི་འགྱུར་དངུལ་ཆུ་ཁྲོ་རྫོང་ནས། །དཔའ་འགྲན་མེད་གོང་ལ་གྲགས་ལེ་དེ། །ང་
འབུམ་པའི་ལྷ་སྲས་དགྲ་ལྷ་ཟེར། ། དུས་ད་ལོ་སེང་ཆེན་རྒྱ་ནས་ཕེབས། །རྒྱ་
ཁྲིམས་ཆེན་ཁྲིམས་གཡང་བླངས་ནས་ཕེབས། ། སྲིན་མོ་མེ་ལ་བསྲེགས་ནས་་་
ཕེབས། ། དགོས་འདོད་ནོར་བུ་བཞེས་ནས་ཕེབས། ། ལས་དེ་ལས་བཟང་ཞིག་
ཅི་ལ་ཡོད། ། ལྷ་ཤཱཀྱའི་འགྲོ་དོན་འགྲུབ་ལེ་ཡིན། །དུས་ད་རེས་ཨ་ཁུ་སེང་ཆེན་
རྒྱལ། ། རྗེ་ཁྱེད་ཀྱིས་གསུངས་པར་ མངོན་ པར་ བསྟོད། ། ཕོ་དཔའ་བོ་དག་་་་་
བསུན་མ་འཁོར་དགོས། །འཁོར་དེ་ནས་ཡིད་ལ་མ་འཇོག་དགོས། །སྨན་བུ་མོ་
301



མོ་བསུན་མ་འཁོར་དགོས། ། འཁོར་དེ་ནས་ཡིད་ལ་མ་འཇོག་དགོས། ། ད་ནི་
ཕྱོགས་ཀྱི་དམག་དཔོན་རྣམས། ། ཕྱི་དགྲས་སྙད་བསྐོ་མ་ཡོང་གོང་། ། རང་སྡེ་
བདེ་སྐྱིད་འཛོམས་ངེས་དགོས། །རང་སྡེ་བུ་རྒྱུད་སྐྱོང་འདྲ་དགོས། ། གལ་ཏེ་ཕྱི་
དགྲ་ཡོང་ཟེར་ན། ། ཕོ་དཔའ་བོར་འཁོར་གསུམ་ མེད་ ཐབས་མེད། ། མདའ་
དང་མདུང་དང་གྲི་དང་གསུམ། །རྣོ་ངར་མཚོན་ཆར་ལེགས་སྒྲིག་དགོས། ། ཕ་
རོལ་དགྲ་སྡེ་མང་པོ་ཞིག ། ད་རུང་འདུལ་རྒྱུ་གཞི་ནས་ཡིན། ། ལྷ་གོང་མའི་
ལུང་བསྟན་མ་བྱུང་བར། །ཅི་བྱེད་ཇུས་དེ་ཤེས་ལེ་མིན། །དམག་དཔོན་རྣམས་
ཀྱིས་ཡིད་འཇགས་གྱིས། ། ད་རུང་དེ་བས་ཅི་ལ་ཚད། ། གླིང་དམག་རང་ཡུལ་
འཁོར་ལམ་དུ། །རོང་ཁྲི་དམར་རྒྱལ་པོའི་ཡུལ་ལ་སླེབས། ། རོང་བཙན་ཁ་བའི་
གནས་སྒོ་ཕྱེ། ། དཔའ་རྟགས་ འཛམ་ གླིང༌ གྲགས་ མི་དེ། ། ཧོར་དཔའ་བཟང་
བཤན་པ་དམར་པོ་ཟེར། ། བཙན་མི་ནག་མདུང་འཁུར་ཐང་ལ་བརྡབ། ། དེ་
བརྡབ་པའི་དཔའ་དར་བཟང་བསྟོད་དུ། ། དྲེལ་ ཕོ་དྲེལ་བཅུ་ ལ་ གསེར་ རྒྱབ་
བཅུ། ། མོ་དྲེལ་བཅུ་ལ་དངུལ་རྒྱབ་བཅུ། ། མཛོ་ཁྱུང་དཀར་བཅུ་ལ་དར་རྒྱབ་
བཅུ། ། གཡག་རོག་པོ་བཅུ་ལ་ཇ་ རྒྱབ་བཅུ། ། རྟ་འདོ་བ་བཅུ་ལ་འབྲུ་རྒྱུ་་་
བཅུ། ། བཅུ་ཚན་ལྔ་ཡི་དཔའ་དར་དང༌། ། ཉི་མོ་བདེ་ལེགས་དར་ཚན་གཅིག
། བཀྲ་ཤིས་འཛོམས་པའི་མགུལ་དར་གཉིས། །ཀི་ཀི་རུ་ཡི་ནོར་བུ་གསུམ། །ཨིཎྜ་
ནི་ལའི་ནོར་བུ་བཞི། ། པདྨ་ར་གའི་ནོར་བུ་ལྔ། ། ད་རེས་བཤན་པ་ཁྱེད་ལ་་
འབུལ། དེ་ནས་རྒྱལ་ཁག་སོ་སོ་ལ། ། སྐུ་སེང་ཆེན་གནང་བའི་རྒྱུ་ནོར་་་་་་
རྣམས། །འདོད་པ་གང་དགོས་འཁྱེར་རྒྱུ་གྱིས། ། གནངས་ཀྱི་ཉི་མ་རྩེ་ཤར་ཐོག
ཕ་སྤྱི་དཔོན་རོང་ཚ་ཁྲ་རྒན་ཁོང་། །རྫོང་མི་འགྱུར་ཁྲ་མཁར་ཁྱུང་རྫོང་ནང་། །
ཁྲི་དམག་ལྔ་ཡིས་གདན་འདྲེན་ཞུ། ། སྐུ་གཟི་མདངས་འཁྱིལ་ལེར་བཞུགས་་་
རོགས་མཛོད། ། རྒན་གཡོག་དགྲ་ལྷ་ང་ཡིས་བྱེད། །སེང་ཆེན་མཁར་ནང་བྱོན་
དང་ཕན། ། སེང་ལྕམ་སྨན་དང་ནེའུ་ཆུང་གཉིས། ། ཟས་ཞིམ་པོར་དུག་རྩི་མ་
འདྲེས་དགོས། །དགོང་མར་ཉལ་ན་བཟའ་མ་གྲང་དགོས། །ཞོགས་ཡར་ལངས་
302



ཞོགས་ཇ་མ་ཆད་དགོས། ། སྐྱེས་བུའི་གསོལ་བཞེས་ཐེངས་གསུམ་དེ། ། བཙོག་
པ་མི་འདྲེས་ཁས་ལེན་དགོས། ། ཕྱོགས་ཀྱི་རྒྱལ་ཁག་དམག་དཔོན་རྣམས། །
རང་ཡུལ་གནས་ལ་འབྱོར་བའི་རྗེས། །རི་ཀླུང་མེད་པའི་དར་ཆེན་འཐེན། ། མ་
ཎིའི་ཇོ་དར་རྫོགས་མེད་དགོས། །ཚ་ཚ་རྡོ་འབུམ་ཁེངས་ལེ་དགོས། །ཆོས་དགེ་
བ་གཉིས་ལ་གང་མང་དགོས། །རང་གིས་བསགས་པའི་སྡིག་པ་རྣམས། ། སྡིག་
བཤགས་རང་གིས་བྱེད་རྒྱུ་གྱིས། །ལ་ཆེན་གླིང་གི་རྒྱལ་ས་ལ། །དགྲ་ཇག་མི་ཡོང་
ངེས་པ་མེད། །ཐོག་གནམ་ལྕགས་གར་འབབ་ཤེས་ལེ་མིན། ། ས་ཐལ་རླུང་གར་
འཚུབ་ཤེས་ལེ་མིན། །དེ་སྟེ་ཕྱོགས་ཀྱི་དམག་དཔོན་རྣམས། ། རང་སྡེ་རང་གིས་
སྐྱོང་ངེས་དགོས། ། མི་སྡེ་ ཧམ་བཅོམ་བྱེད་རྒྱུ་མེད། ། གྱོད་རྩ་ཟེར་བ་སློང་རྒྱུ་
མེད། །རྒྱ་གལ་སྲིད་དེ་འདྲ་བྱུང་སོང་ན། །ཁྲིམས་ཆེན་དེ་ལ་ཐུག་ངེས་ཡོང་། །
ད་ནི་སྐུ་རྗེ་རྒྱལ་བློན་རྣམས། །མ་མཇལ་བར་དུ་བདེ་མོར་བྱོན། ། །
ཅེས་གསུང་བའི་གླུ་དེ་ལྟར་ཕུལ་བ་དང༌། དེ་ནས་ཕྱོགས་ཀྱི་རྒྱལ་ཁག་
དམག་དཔོན་ཚང་མས་ཕ་སྤྱི་དཔོན་རོང་ཚ་ཁྲ་རྒན་དེ་ཁྲི་ལྕོག་དགུ་ཡི་སྣེ་ནས་
བཀྱག་སྟེ་ཁྲ་མཁར་ཁྱུང་རྫོང་གི་ནང་དུ་གདན་དྲངས། སྐུ་རྗེ་སྟོབས་ཀྱི་རྒྱལ་པོ་
སངས་རྒྱས་གེ་སར་གྱིས་ཕྱོགས་ཀྱི་དམག་དཔོན་ཚང་མར་དབང་བསྐུར་བྱིན་
རླབས་ཡང་དག་གནང་ཐོན་པ་དང༌། ཕྱོགས་ཀྱི་དམག་དཔོན་རྣམས་ཀྱིས་རྟ་
དམག་དགུ་བརྒྱས་བསྐོར་ནས་སྐྱེས་བུ་ཆེན་པོ་ཁོང་སྐུ་མཁར་སེང་འབྲུག་སྟག་
རྫོང་ནང་གདན་འདྲེན་ཞུས། དེ་ནས་ཕྱོགས་ཀྱི་དམག་དཔོན་ཚང་མས་སྲས་
དགྲ་ལྷས་གསུངས་པ་ལྟར་རི་ཀླུང་མེད་པར་མ་ཎིའི་ཇོ་དར་དང་། ཚ་ཚ་རྡོ་
འབུམ་སོགས་ཁེངས་པ་བྱེད་རྒྱུའི་ཁས་ལེན་དམ་བཅའ་མཛད་ནས་རང་གནས་
སུ་བྱོན་པ་བཅས་བཀྲ་ཤིས་དགེའོ། ། ། །།
སྨོན་ལམ་འགྲུབ། ། ། །
303



རྩོམ་སྒྲིག་འགན་འཁུར་པ། རྟ་རྡོ།
责任编辑:
达多
མཛེས་ཆ་ཇུས་འགོད། ཀརྨ་རྡོ་རྗེ་ཚེ་རིང་།
# #/figit:
# ཚོ
རྒྱ་གླིང་།
གྲགས་པས་བཤད་པ་དང་བཀྲ་ཤིས་དབང་འདུས་ཀྱིས་ལེགས་སྒྲིག་བྱས།
མི་རིགས་དཔེ་སྐྲུན་ཁང་གིས་བསྐྲུན་ཞིང་འགྲེམས་སྤེལ་བྱས།
(པེ་ཅིན་ཧོ་ཕིང་ལི་བྱང་ལམ་ཨང་14པ། སྦྲག་ཨང་100013
ཁ་པར་ཨང་གྲངས་64234411-6509)
མི་རིགས་དཔེ་སྐྲུན་ཁང་གི་སྐུལ་འོད་པར་སྒྲིག་ཁང་ནས་པར་བསྒྲིགས།
ཏི་ཞིན་པར་ཁང་ནས་པར་བཏབ། །
1999ལོའི་ཟླ་9པར་པར་གཞི་དང་པོ་བསྒྲིགས།
1999ལོའི་ཟླ་9པར་པེ་ཅིན་དུ་པར་ཐེངས་དང་པོ་བརྒྱབ།
དེབ་ཚད། 850X 1168ཧའོ་སྨིའི་1/32དཔར་ཤོག9. 75
དཔར་གྲངས། 0001 - 2000དེབ་རེར་སྒོར་12. 60
